inhoud

Internationale
ontwikkelingen en dreiging

Terrorisme

Salafisme
IOOIIOIOIIO
OIIIOIOOIOI
IOOIIOIOIIO
OIIIOIOOIOI

Digitale dreiging

Informatiebeveiliging

Heimelijke
politieke beïnvloeding

Extremisme

Massavernietigingswapens

Beveiligingsbevordering

Veiligheidsonderzoeken

Nieuwe wet

Groei AIVD

03

Internationale ontwikkeling en dreiging in 2016
De dreiging tegen Nederland en Europa is in de loop van 2016 toegenomen. Dominant is de terroristische dreiging
die voortkomt uit een deel van de gordel van instabiliteit langs de flanken van Europa. Het merendeel van de
terroristische aanslagen in het afgelopen jaar in onze buurlanden vindt zijn oorsprong in het Midden-Oosten en
Noord-Afrika.

Internationale politieke
ontwikkelingen vormen het
decor waartegen de AIVD zijn
onderzoeken doet. Politieke
ambities en handelen van staten
kunnen direct of indirect een
bedreiging vormen voor
Nederlandse belangen.

Aanslagplegers werden aangestuurd, gestimuleerd of geïnspireerd door ISIS, Al Qaida of daaraan gelieerde groepen. Dat
ISIS aan het eind van 2016 in Syrië, Irak en Libië sterk teruggedrongen is, vermindert de terroristische dreiging tegen het
Westen voorlopig niet. Nederland blijft een potentieel doelwit.

profileren als supermacht schrikt Rusland niet terug voor de
inzet van koudeoorlogsmethoden zoals heimelijke politieke
beïnvloeding. Rusland maakt daarbij handig gebruik van de
vrijheden van de open en democratische samenlevingen van
het Westen.

Ook politieke ontwikkelingen in en om landen aan de grenzen
van Europa droegen bij aan het verslechterde dreigingsbeeld.
Politieke ambities en handelen van staten kunnen direct of
indirect een bedreiging vormen voor beleid, belangen of
veiligheid van Nederland.

Rusland is het afgelopen jaar steeds verder verwijderd geraakt
van de westerse democratische standaarden. De verkiezingen
voor de Staats Doema waren strak georkestreerd en voldeden
niet aan internationale standaarden. Politieke oppositie werd
structureel gemarginaliseerd en tegengewerkt. Veranderingen
in de Russische machtsstructuur duiden vooral op een toenemende centralisatie van de macht.

De nasleep van de mislukte coup in Turkije van juli 2016
vormde voor de Turkse president Erdogan het startpunt van
een campagne tegen de aanhang van geestelijk leider Gülen.
Erdogan verweet hem achter de coup te zitten. Dit leidde in de
landen van West-Europa tot onrust en intimidatie onder mensen
met een Turkse achtergrond.
Rusland heeft zich na de illegale annexatie van de Krim en de
heimelijke bemoeienis bij het separatisme in Oost-Oekraine,
opnieuw op het wereldtoneel gemanifesteerd met zijn militaire
interventie in de Syrische crisis. In zijn streven zich opnieuw te

De relatie met Nederland is verder onder druk komen te
staan, mede door Russische ongefundeerde kritiek op de
professionaliteit, integriteit en onafhankelijkheid van het
onderzoek naar het neerhalen van vlucht MH17, en de
vermeende anti-Russische houding van Nederland.
Deze ontwikkelingen vormen het decor waartegen de AIVD
inlichtingen verzamelt om de belangen en de veiligheid van
Nederland te ondersteunen.

04

Jihadistische netwerken reiken tot in Nederland
De aanslagen die in 2016 Europa troffen, laten zien dat de terroristische dreiging tegen het Westen zich in
verschillende gedaanten voordoet.
De aanslagen in Brussel werden bijvoorbeeld direct vanuit
Syrië aangestuurd, terwijl andere aanslagen voortkwamen uit
eigen initiatief van de dader, al dan niet gestimuleerd door
ISIS-leden in Syrië of Irak, of geïnspireerd door het jihadistisch
gedachtegoed en de propaganda van ISIS.
Jihadisten komen ook via de migrantenstroom naar Europa.
In een aantal gevallen hebben zij op verschillende identiteiten
asiel aangevraagd. Dit maakt onderkenning gecompliceerd.
De AIVD heeft ook in het afgelopen jaar onderzoek gedaan
naar dergelijk misbruik.
De aanhouding eind maart in Rotterdam van een man die zeer
waarschijnlijk deel uitmaakt van een Frans/Belgische terroristische cel, maakt duidelijk dat verdachten van jihadistisch terrorisme ook in Nederland verblijven. In december werd op
aangeven van de AIVD een man aangehouden die een wapen,
munitie en ISIS-propagandamateriaal in huis had.
Het aantal Nederlandse jihadisten dat is uitgereisd naar Syrië
en Irak is nog wel toegenomen, maar de stijging was in 2016
minder dan de jaren daarvoor. Deze afname is ook zichtbaar
in andere Europese landen. Het aantal terugkeerders uit Syrië
en Irak was in 2016 eveneens beperkt tot slechts een handvol.
De AIVD verwacht dat het aantal terugkeerders toeneemt
vanwege de druk op ISIS in die landen. De terugkeer zal eerder

druppelsgewijs gaan dan met grote aantallen tegelijk.
Terugkeerders verhogen in principe de dreiging, maar deze
zal altijd per individueel geval moeten worden onderzocht
en vastgesteld.
Het onderzoek van de AIVD richtte zich in 2016 ook op de
dreiging tegen het Westen en westerse belangen die uitgaat
van kern-Al Qaida en daaraan gelieerde groeperingen in het
Midden-Oosten, Noord- en Oost-Afrika en de Golfregio.
De dreiging die ervan uitgaat blijft ook reëel.
Het onderzoek van de AIVD naar jihadistisch terrorisme is
mede gericht op het mobiliseren van nationale partners.
De rapportages en analyses die de AIVD uitbrengt, dragen
onder andere bij aan beleidsvorming en optreden op het
gebied van terrorismebestrijding.
De AIVD heeft 63 ambtsberichten uitgebracht aan het
Openbaar Ministerie (OM) met betrekking tot uitreizigers.
Hierdoor is het OM in staat onderzoek te starten bij hun
terugkeer. Aan de Immigratie- en Naturalisatiedienst (IND)
zijn 12 ambtsberichten verstrekt over personen vanwege hun
steun aan een jihadistisch-terroristische organisatie of deelname aan de strijd in met name Syrië of Irak. Ook andere
partners zoals de Nationaal Coördinator Terrorismebestrijding
en Veiligheid (NCTV), het ministerie van Buitenlandse Zaken

5400 tips
Het team van de AIVD waar niet direct plaatsbare meldingen
van politie, burgers en buitenlandse collega-diensten
binnenkomen, verwerkte in 2016 bijna 5400 tips. Dat is
7% meer dan het jaar ervoor en 70% meer dan in 2014.
Oorzaak hiervoor ligt onder andere in de aanslagen in
Brussel, Nice en diverse Duitse steden. Van de meldingen
hebben er 238 tot nader onderzoek geleid.

(BZ) en het lokaal bestuur werden voorzien van informatie,
al dan niet vervat in ambtsberichten. In de zomer van 2016
leidde informatie van de AIVD tot een intensivering van de
beveiliging van Schiphol.
De jihadistische aanslagen in het Westen in 2016 waren
gericht tegen niet of nauwelijks beveiligde en dus makkelijk
te treffen doelwitten. De meeste getroffen doelwitten in 2016
waren openbare gelegenheden en publieke locaties, zoals
winkelcentra, uitgaansgebieden en stadscentra. De AIVD heeft
in het kader van zijn taak voor de bevordering van beveiliging,
doelwitanalyses opgesteld om aan belangendragers inzicht te
geven in de doelwitkeuze van jihadisten.
Naast specifieke overheidspartners, informeert de AIVD ook
een breder publiek. Zo is in 2016 de publicatie Leven bij ISIS,
de mythe ontrafeld uitgebracht. Hierin wordt uiteengezet dat het
werkelijke leven in het ‘kalifaat’ niet zo paradijselijk is als in de
propaganda van ISIS wordt voorgesteld en dat zowel mannen,
vrouwen als kinderen betrokken (kunnen) zijn bij gewelddadigheden.

05

Het afgelopen jaar heeft andermaal aangetoond dat onderzoek
naar jihadistisch terrorisme zonder internationale samenwerking
niet mogelijk is. Tijdens het Nederlandse voorzitterschap van
de EU in de eerste helft van het jaar, was de AIVD voorzitter
van de Europese Counter Terrorism Group (CTG). Op initiatief
van de AIVD heeft de CTG grote stappen kunnen zetten om de
samenwerking te versterken.
Een database waarin alle deelnemende diensten hun informatie
over onderkende Europese buitenlandse strijders plaatsen,
startte op 1 juli. Deze informatie is 24 uur per dag en direct
voor hen beschikbaar. Daarnaast werd in 2016 een fysiek platform opgericht om uitwisselen van operationele inlichtingen
te vereenvoudigen. Inmiddels treffen inlichtingenofficieren
van de deelnemende diensten elkaar dagelijks om operationele inlichtingen te delen en te duiden. Zo wordt continu
gekeken of andere diensten beschikken over aanvullende
informatie over (potentiële) aanslagplegers. Uitwisseling gaat
sneller en efficiënter en er kunnen meer verbanden worden
gelegd. Informatie die via dit platform is gedeeld en geduid
heeft het afgelopen jaar meerdere keren tot operationele
successen geleid.
meer informatie: https://www.aivd.nl/terrorisme

Europese samenwerking in de vorm van
een fysiek platform en een gezamenlijke
database, heeft in 2016 tot operationele
successen geleid.

Gematigde
moslims onder druk

Omvang en impact digitale
dreigingen neemt toe

De AIVD constateerde in 2016 dat salafistische jongeren
op verschillende plekken probeerden voet aan de grond
te krijgen in gematigde moskeeën en moskeebesturen.
In een aantal gevallen werd geweld hierbij niet
geschuwd.

De AIVD heeft gezien dat Nederlandse overheidsinstellingen het afgelopen jaar herhaaldelijk doelwit waren
van omvangrijke en hardnekkige digitale
spionageaanvallen.

Dit is een voorbeeld van pogingen van radicale salafisten om
hun macht uit te breiden. Salafistische aanjagers proberen
met name kwetsbare groepen als kinderen en vluchtelingen in
hun invloedssfeer te krijgen. Hoewel in de meeste gevallen de
wet niet overtreden wordt, passen intimidatie en dreigen met
geweld niet in een open democratische rechtsstaat.
De AIVD werkte in 2016 aan een groeiende bewustwording op
zowel landelijk als lokaal niveau met betrekking tot het salafisme. Dit gebeurde met en voor samenwerkingspartners,
zoals gemeenten, de NCTV en het ministerie van Sociale
Zaken en Werkgelegenheid. De nadruk lag hierbij vooral op
salafistische aanjagers met een groot bereik en een groeiende
invloedssfeer.
De AIVD bracht in 2016 verschillende van deze zorgwekkende
ontwikkelingen op het gebied van salafisme onder de aandacht
bij de landelijke politiek en bij het lokaal bestuur, waarmee zij
in staat waren handelend op te treden.
meer informatie: https://www.aivd.nl/salafisme

De dienst heeft, onder andere met behulp van het Nationaal
Detectie Netwerk, vroegtijdig aanvallen onderkend en de
betrokken instanties geïnformeerd. De aanvallen geven blijk
van omvangrijke en structurele interesse in de Nederlandse
overheid.
Digitale spionage met een economisch motief blijft een bron
van zorg. De AIVD heeft in 2016 diverse bedrijven en collegadiensten geïnformeerd over digitale aanvallen. In Nederland is
onderzoek verricht naar aanvallen op Nederlandse bedrijven
in de sectoren ICT, maritieme technologie, biotechnologie en
lucht- en ruimtevaart. Verder heeft de AIVD langdurige en
omvangrijke infecties waargenomen bij diverse buitenlandse
(defensie)bedrijven. Hierbij zijn naast persoonsgegevens ook
zeer gevoelige en geavanceerde maritieme, ICT-, energie- en
defensietechnologieën gestolen. Dergelijke aanvallen vormen
een bedreiging van het economisch verdienvermogen en de
militaire slagkracht.

06

Steeds meer landen voeren digitale
aanvallen uit. Statelijke actoren gebruiken
deze aanvallen voor strategische doelen,
zoals het beïnvloeden van conflicten en
verkiezingen.
Statelijke actoren zetten digitale middelen ook in voor sabotage
van vitale processen en beïnvloeding van democratische processen. In Oekraïne werden elektriciteitsvoorzieningen en
overheidsdiensten op digitale wijze verstoord. In SaoediArabië waren meerdere overheidsinstellingen en bedrijven
slachtoffer van een destructief virus. In de VS wordt onderzocht of de presidentsverkiezingen mogelijk zijn beïnvloed
door het hacken van computersystemen en het selectief verspreiden van informatie. Deze gebeurtenissen illustreren de
potentie van digitale aanvallen tot het toebrengen van fysieke
en politieke schade, evenals de bereidheid om dit middel
daadwerkelijk in te zetten.
De goedontwikkelde ICT-infrastructuur van ons land blijft
aantrekkelijk als doorvoerhaven voor digitale aanvallen.
De AIVD heeft diverse statelijke actoren gedetecteerd die misbruik maken van onze infrastructuur voor aanvallen op derde
landen. Hierdoor wordt Nederland ongewild betrokken bij de
verspreiding van digitale aanvallen die een inbreuk vormen op de
economische, militaire en politieke belangen van andere landen.

De AIVD constateert dat diverse statelijke actoren structureel
particuliere ICT-bedrijven als cover gebruiken om de bron van
digitale spionage te verhullen. Daarnaast worden ICT-bedrijven
en academische instellingen ingezet voor ontwikkeling en programmering van malware. Hierdoor ontstaat in diverse landen
een cyber-industrieel complex met als gevolg een verhoging
van de spionage-expertise en -capaciteit van deze statelijke
actoren.
Vooralsnog is de terroristische digitale dreiging beperkt.
De beschikbare technische expertise binnen jihadistische
groeperingen is ontoereikend om persoonlijk letsel of schade
door digitale sabotage te veroorzaken. Wel hebben jihadistische
hackers(groepen) in 2016 namenlijsten gepubliceerd van
potentiële doelwitten, met daarop ook tientallen Nederlanders.
Veelal betroffen het vrij toegankelijke persoonsgegevens die
niet met een hack verkregen zijn, maar die wel voor de nodige
onrust zorgden.
meer informatie: https://www.aivd.nl/cyberdreiging

Dreigingen maken
informatiebeveiliging
noodzakelijk
Om de veiligheid van (vertrouwelijke) informatie
binnen de Nederlandse overheid te vergroten, heeft het
Nationaal Bureau voor Verbindingsbeveiliging (NBV) van
de AIVD in 2016 op veel vlakken inspanningen geleverd.
Zo is uitbreiding en professionalisering van het Nationaal
Detectie Netwerk gerealiseerd, waardoor beter zicht is op
cyberaanvallen en waardoor preciezere en betere analyses
over cyberdreiging gemaakt kunnen worden.
Ook zijn in 2016 verschillende evaluaties afgerond van informatiebeveiligingsproducten, waaronder de beveiligde mobiele
telefoon Tiger S (inclusief NATO goedkeuring) en de harddiskvercijferaar Hiddn.
Het NBV heeft verder verschillende informatiebeveiligingsadviezen verstrekt zoals bij de ICT-architectuur voor de nieuwe
huisvesting voor het ministerie van Buitenlandse Zaken en het
ministerie van Infrastructuur en Milieu, de IND, het Centraal
Orgaan Opvang Asielzoekers (COA) en het directoraat-generaal
Vreemdelingenzaken van het ministerie van Veiligheid en
Justitie.

07

Het NBV heeft beveiligingsadvies gegeven voor de ontwikkeling
van de nieuwe Rijkspas (versie 2.0) en heeft de implementaties
van de Rijkspas geëvalueerd. Ook is een risicoanalyse uitgevoerd
op Travel Information Portal (TRIP), waarin de reisgegevens
van de luchtvaartsector staan. Dit heeft geleid tot verbetering
van de informatiebeveiliging van dit portaal.
Er zijn meer dan 300 inspecties uitgevoerd bij bedrijven die
nationale en/of internationale (NAVO, EU of ESA) gerubriceerde
informatie verwerken ten behoeve van opdrachten die worden
uitgevoerd voor de overheid.
In september heeft de NAVO, begeleid door het NBV als
National Security Authority, een inspectie uitgevoerd van de
wijze waarop Nederland met bescherming van gerubriceerde
NAVO-informatie omgaat. Bij deze inspectie zijn geen tekortkomingen aan het licht gekomen.
Nederland heeft een significante bijdrage geleverd aan internationaal informatiebeveiligingsbeleid. Veel Nederlandse bijdragen
zijn bijvoorbeeld opgenomen in het cryptodistributiebeleid van
de EU-commissie en in het EU-beleid voor het aanbesteden
van opdrachten voor de industrie. Een voorbeeld van zo’n
opdracht is de ontwikkeling van het nieuwe EU-plaatsbepalingssysteem Galileo.
Tot slot heeft het NBV de productie en distributie verzorgd van
cryptomaterialen aan de Nederlandse overheid, de NAVO en EU.
meer informatie: https://www.aivd.nl/informatiebeveiliging

Rusland grijpt terug op traditie
van beïnvloedingsoperaties
Ons land bevindt zich volop in het vizier van Russische inlichtingendiensten. Rusland focust zich daarbij op de
vergaring van inlichtingen op terreinen zoals economie, wetenschap, politiek en defensie.
Digitale aanvallen vanuit Rusland sprongen in 2016 het meest
in het oog, maar Russische spionage vindt ook nog steeds plaats
via inlichtingenofficieren die menselijke bronnen proberen te
rekruteren. In Nederland zijn structureel Russische inlichtingenofficieren aanwezig, die zich in uiteenlopende geledingen van
de samenleving begeven om onder valse vlag informatie te
verzamelen die voor Rusland van belang is.
De activiteiten van Rusland richten zich binnen de spionage
ook op beïnvloeding van besluitvormingsprocessen, beeldvorming en publieke opinie. Bij deze heimelijke politieke
beïnvloeding spelen het verspreiden van desinformatie en
propaganda een belangrijke rol. Rusland en de Russische
inlichtingendiensten kennen een lange traditie op dit terrein.

Door internet heeft dit middel een veel groter bereik gekregen
en kan de impact aanzienlijk zijn. In de VS wordt onderzocht
of de presidentsverkiezingen mogelijk door Rusland zijn beïnvloed. Ook ten aanzien van Nederland zijn dossiers en processen aan te wijzen waar Rusland belang heeft bij de uitkomst,
waarbij beïnvloeding en manipulatie op de loer liggen.
De AIVD verricht onderzoek naar heimelijke Russische beïnvloedingsactiviteiten gericht tegen Nederland of Nederlandse
belangen en informeert en mobiliseert op basis hiervan de
Nederlandse overheid.
meer informatie: https://www.aivd.nl/spionage

Bij heimelijke politieke beïnvloeding spelen het verspreiden van
desinformatie en propaganda een belangrijke rol. Door internet
is het bereik hiervan veel groter en de impact aanzienlijk.

08

Extremisme:
migrantenstroom en
zwartepietendiscussie
Hoewel de instroom van migranten in 2016 stagneerde,
was dit onderwerp enkele keren aanleiding voor
confrontaties tussen linkse activisten en extremisten,
en rechtse actievoerders.
Het aantal activiteiten op dit terrein vanuit nationalistische
hoek nam af ten opzichte van 2015. Wel kwam op sociale
media het fenomeen ‘burgerwachten’ op die bereid zouden
zijn om vermeende overlast rond asielzoekerscentra tegen
te gaan. Dit heeft zich niet vertaald naar ‘de straat’.
Op sociale media ontstond een polemiek over Zwarte Piet,
waarbij in sommige gevallen sprake was van bedreiging. Rond
sinterklaasfestiviteiten dreigden hardhandige confrontaties. In
enkele gevallen kwam het tot een handgemeen tussen extreemrechtse individuen en personen die zich verzetten tegen Zwarte
Piet als symbool van het slavernijverleden en kolonisering.
De AIVD heeft in 2016 ter ondersteuning van (nationale en
lokale) beleidsmakers naast twee dreigingsinschattingen rond
evenementen ook drie inlichtingenberichten en een ambtsbericht uitgebracht. Mede hierdoor konden de autoriteiten
hun maatregelen afstemmen op de onderkende dreiging.
Een voorbeeld hiervan was de aanpassing van de beveiliging
van de landelijke sinterklaasintocht in Maassluis.
meer informatie: https://www.aivd.nl/extremisme

Separatistische
strijd Turkije
Binnen de Turks-Koerdische
gemeenschap in Nederland is
sprake van spanningen door
de ontwikkelingen in Turkije.
In 2016 heeft de PKK meer teruggegrepen op geweld en is
het Koerdische conflict weer hoog opgelaaid. Zowel de PKK
als de militante TAK hebben meerdere terroristische aanslagen
gepleegd in Turkije, ook in het westen van het land. De AIVD
onderzoekt de PKK-strategie ten aanzien van Europa en de
dreiging die daarvan uitgaat.
Ook onderzoekt de AIVD de dreiging die uitgaat van de DHKP/C.
De arrestatie in Duitsland van de leider van de DHKP/C, die de
Nederlandse nationaliteit bezit, heeft geleid tot boosheid en
onrust onder de aanhangers, ook in Nederland. De AIVD heeft
een nieuwe vereniging met banden met de DHKP/C onderkend
en hierover een ambtsbericht uitgebracht.

Proliferatie van
massavernietigingswapens
Op het gebied van de productie en verspreiding van
massavernietigingswapens was voor Nederland en het
Westen de vraag wat de gevolgen zouden zijn van het
internationale nucleaire akkoord met Iran.
De gezamenlijke Unit Contraproliferatie (UCP) van de AIVD
en MIVD heeft hierover gerapporteerd aan de regering.
Daarnaast rapporteerde de unit over de ontwikkeling van de
steeds geavanceerder ballistische raketten van Iran. Het land
lijkt te focussen op meer nauwkeurigheid van zijn raketten en
op het vergroten van het bereik ervan tot meer dan 2000
kilometer.
Tegelijkertijd bleef ook de proliferatiedreiging van andere landen
van zorg een belangrijk aandachtsgebied. Noord-Korea voerde
in 2016 twee kernproeven uit en werkt aan het operationaliseren
van nieuwe raketsystemen. In dat kader ontwikkelt het verscheidene ballistische raketten met een groter bereik.
De AIVD en MIVD hebben vorig jaar regelmatig gerapporteerd
over de mate waarin Syrië bereid is openheid van zaken te
geven over zijn programma voor chemische wapens. Ook
leverde de UCP technische bijstand aan het onderzoek naar de
chemische en biologische dreiging van niet-statelijke actoren
in Syrië en Irak, in het bijzonder ISIS.

09

Naast het verschaffen van inlichtingen heeft de UCP met zijn
optreden in 2016 ook verschillende verwervingspogingen van
proliferatiegevoelige goederen verstoord. De AIVD en MIVD
werkten daarbij nauw samen met onder andere het ministerie
van BZ, de Douane en met buitenlandse collega-diensten.
In 2016 zijn in dat kader rapportages uitgebracht, waaronder
37 ambtsberichten aan Buitenlandse Zaken ter ondersteuning
van het Nederlandse contraproliferatiebeleid. Ten slotte
bezochten medewerkers van de UCP specifieke instellingen en
bedrijven om deze te wijzen op mogelijke proliferatierisico’s.
meer informatie:
https://www.aivd.nl/massavernietigingswapens

Venezuela gaat
door diepe crisis
Venezuela is in toenemende mate ten prooi gevallen aan
politieke, economische en sociale spanningen.
De val van de wereldolieprijzen heeft de situatie nog verder
verslechterd. Als gevolg van de economische problemen heeft
de Venezolaanse bevolking te kampen met tekorten aan eerste
levensbehoeften en een sterk verslechterde veiligheids- en
gezondheidssituatie. Op politiek gebied blijft sprake van
groeiende polarisatie tussen de Venezolaanse regeringspartij
en de verenigde oppositie. De aanhoudende crisis in
Venezuela heeft een negatief effect op de regionale stabiliteit
en daarmee ook op de veiligheidssituatie in het Caribisch deel
van het Koninkrijk.

Beveiligingsbevordering
en Stelsel bewaken en beveiligen
Ten behoeve van de taak binnen het Stelsel bewaken en beveiligen heeft de AIVD in 2016 68 dreigingsinschattingen,
14 dreigingsanalyses, 3 risicoanalyses en 11 mededelingen uitgebracht. Deze hadden betrekking op politieke
ambtsdragers, leden van het Koninklijk Huis, diplomatieke vertegenwoordigingen, internationale organisaties
en grootschalige (nationale) evenementen.
Mede op basis van de informatie van de AIVD heeft de coördinator bewaking en beveiliging van de NCTV in voorkomende
gevallen kunnen beslissen over het treffen van beveiligingsmaatregelen.
In 2016 is de AIVD ook begonnen met het in kaart brengen
van mogelijke bedreigingen voor en rond de Tweede
Kamerverkiezingen in 2017.
De AIVD heeft verder invulling gegeven aan de aanbevelingen
van de Onderzoeksraad voor de Veiligheid tot nauwere samenwerking tussen luchtvaartmaatschappijen en Rijksoverheid.
De AIVD neemt deel aan de expertgroep ‘Dreigingsinformatie
Burgerluchtvaart’. Daarnaast is een loket gerealiseerd waar de
nationale luchtvaartmaatschappijen te allen tijde de AIVD en
MIVD kunnen bereiken voor vragen met een spoedeisend
karakter.
De AIVD heeft in 2016 onveranderd met zowel de luchtvaartsector als andere sectoren dreigingsinformatie gedeeld voor
zo effectief en efficiënt mogelijke beveiliging. In de publiekprivate expertgroep ‘Maritime security’ is informatie gedeeld

die in 2016 heeft geresulteerd in meerdere waarschuwingen
en aanpassingen van de dreigingsinschattingen voor
Nederlandse zeeschepen.
De AIVD beantwoordt ook steeds vaker interdepartementale
vragen over de gevolgen van bedrijfsovernames voor de nationale veiligheid. Deze activiteiten hebben, net als de tientallen
awarenesspresentaties, een betere bewustwording en
bescherming van nationale veiligheidsbelangen tot doel.
meer informatie: https://www.aivd.nl/beveiligingsbevordering

aivd-producten
inlichtingenrapporten

152
ambtsberichten

457

118
dreigingsproducten

10

Van de ruim 8000
veiligheidsonderzoeken die
de AIVD zelf heeft uitgevoerd
is 93% binnen de maximale
termijn afgerond. In 800 gevallen
is geen VGB afgegeven.

Ruim 35.000 veiligheidsonderzoeken afgerond
De AIVD en de mandaathouders (Nationale Politie en Koninklijke Marechaussee) hebben in 2016 ruim
35.000 veiligheidsonderzoeken uitgevoerd naar personen die een vertrouwensfunctie (wilden) vervullen.
De dienst zelf heeft meer dan 8000 besluiten genomen
over een verklaring van geen bezwaar (VGB). In ongeveer
800 gevallen is geen VGB afgegeven.
Van de veiligheidsonderzoeken die de AIVD heeft uitgevoerd, is
93% binnen de maximale beslistermijn van 8 weken afgerond.
De dienst heeft in 2016 strak gestuurd op de handhaving van
deze norm voor het nemen van een beslissing.

Bij B- en C-onderzoeken is de verbreding van het administratieve onderzoek ten goede gekomen aan de kwaliteit ervan.
Dit heeft geleid tot een lichte stijging van de kosten voor deze
onderzoeken.
De op te richten Unit Veiligheidsonderzoeken, waarbinnen de
MIVD en de AIVD gaan samenwerken op het gebied van veiligheidsonderzoeken, heeft in 2016 steeds meer gestalte gekregen.
meer informatie: https://www.aivd.nl/veiligheidsonderzoeken

De nieuwe werkwijze bij onderzoeken die in de loop van 2015 is
doorgevoerd, heeft geleid tot een efficiëntere uitvoering. Waar
dat kan, is het veiligheidsonderzoek verder geautomatiseerd. Dat
heeft geleid tot een daling van de kosten voor een A-onderzoek.

veiligheidsonderzoeken

1.747

5.853

27.257

659

A-niveau door de AIVD

B-niveau door de AIVD

B-niveau gemandateerd

C-niveau door de AIVD

npositieve besluiten | nnegatieve besluiten

11

Het voorstel voor de nieuwe Wet op de
inlichtingen- en veiligheidsdiensten
voorziet in een zorgvuldige balans tussen
veiligheids- en privacybelangen.

Modernisering bevoegdheden, Groei organisatie
Toegevoegde waarde AIVD
aanpassing waarborgen
In 2016 zijn meer dan 240 nieuwe medewerkers in dienst Mede naar aanleiding van de aanbevelingen van het
Het kabinet is al langere tijd bezig met de modernisering
van de Wet op de inlichtingen- en veiligheidsdiensten
(Wiv). In 2016 is het voorstel voor de nieuwe Wiv naar
het parlement gestuurd.
Het voorstel voorziet de AIVD en MIVD van bevoegdheden
die passen bij de huidige dreiging en technologische ontwikkelingen. Gelijktijdig regelt de wet aanpassing van de waarborgen ter bescherming van de persoonlijke levenssfeer,
waaronder de introductie van een onafhankelijke, bindende
toets voorafgaand aan de inzet van bijzondere bevoegdheden.
Hiermee wordt voorzien in een zorgvuldige balans tussen
veiligheids- en privacybelangen die toekomstbestendig is.
meer informatie: https://www.aivd.nl/nieuwewiv

getreden bij de AIVD. De formatie van de dienst stond
eind 2016 op 1768 fte. Het kabinet had in 2015 extra geld
vrijgemaakt voor capaciteitsuitbreiding, omdat ons land
te maken kreeg met toenemende dreigingen.
Het merendeel van de nieuwkomers werd geworven ten
behoeve van operationele onderzoeken: inlichtingenofficieren,
informatiedocumentalisten en vertalers. De AIVD investeerde
extra in de werving van ICT-specialisten.
De groeisnelheid kent zijn grenzen, omdat medewerkers
opgeleid, ingewerkt en begeleid moeten worden door
directe collega’s. In 2017 treden naar verwachting opnieuw
ruim 200 nieuwe medewerkers in dienst.

rapport van de Algemene Rekenkamer uit 2015 is vorig
jaar een meerjarenvisiedocument geschreven.
Hierin wordt de taakuitvoering van de AIVD geplaatst in de
context van groeiende maatschappelijke complexiteit en
dynamiek. Uitgangspunt is dat de AIVD zijn taken ter bescherming van de nationale veiligheid uitvoert in samenwerking
met belangendragers in de samenleving en zo tot een sterker
netwerk komt.
Binnen de AIVD is in 2016 de systematiek Public Value geïntroduceerd. Deze systematiek ondersteunt de medewerkers
zodat zij zich nog beter kunnen richten op de toegevoegde
waarde van de AIVD voor de samenwerkingspartners en
daarmee voor de samenleving.

12

Cijfers en kengetallen
Tabel 1: aantal in 2016 afgeronde veiligheidsonderzoeken
door de AIVD zelf en door gemandateerde instanties.
Positieve
besluiten

Tabel 3: klachten over de AIVD bij de minister van
Binnenlandse Zaken en Koninkrijksrelaties.

Negatieve Totaal aantal
besluiten
besluiten

Tabel 5: verzoeken tot kennisneming van informatie aanwezig
bij de AIVD (inzageverzoeken) per soort.

Ingediend bij de minister
In behandeling op 1 januari 2016

Ingediend Afgehandeld Gehonoreerd
9

Gegevens over eigen persoon

81

82

27

12

19

12

A-niveau door de AIVD

1738

9

1747

Ingediend

B-niveau door de AIVD
rechtstreeks

3908

36

3944

(Kennelijk) ongegrond verklaard

9

Gegevens over overleden
familielid

3

-

724

1909

5

1

1185

(Deels) gegrond verklaard

Gegevens over derden

B-niveau overgenomen van
KMar, Nationale Politie,
Dienst Bewaken Beveiligen

Naar tevredenheid klager informeel afgedaan

5

145

152

33

Niet in behandeling genomen

8

Gegevens over bestuurlijke
aangelegenheid

Ingetrokken

0

Totaal

239

256

72

Nog in behandeling op 31 december 2016

6

Totaal

34732

8259

Tabel 4: klachten over de AIVD bij de Nationale ombudsman.
784

35516

Ingediend bij Nationale ombudsman
In behandeling op 1 januari 2016

Tabel 2: afhandeling van bezwaar- en (hoger)beroepsprocedures
naar aanleiding van besluiten veiligheidsonderzoeken.
Ongegrond

Gegrond

NietTotaal
ontvankelijk

Binnengekomen
bezwaren

40

Beslissing op
bezwaar

18

8

Beslissing op
beroepen

4

4

Beslissing op
hoger beroep
Totaal

1

13

27
8

1
22

Tabel 6: bezwaar- en (hoger)beroepsprocedures met betrekking
tot kennisneming van informatie aanwezig bij de AIVD.

27257

1
1

36

Ingediend
Niet gegrond verklaard
Deels gegrond verklaard
Niet in behandeling genomen

Bezwaar

24

20

4

-

-

Beroep

7

-

3

4

-

Hoger beroep

3

-

3

-

-

1
15
0
2
11

Doorgestuurd aan de minister ter behandeling

1

Nog in behandeling op 31 december 2016

2

meer informatie: https://www.aivd.nl/inzageverzoeken
Tabel 7: aantal notificatieberichten.
2016

38

meer informatie: https://www.aivd.nl/klachten
Tabel 8: aantal uitgebrachte rapporten van de CTIVD
over het werk van de AIVD.
2016

3 (rapport nr 46, 48 en 49)

Ingetrokken

784

27257

Niet-ontvankelijk

7475

B-niveau gemandateerd aan
KMar, Nationale Politie,
Dienst Bewaken Beveiligen

659

Gegrond

15

Ongegrond

Totaal door AIVD

644

Afgehandeld

C-niveau

24

colofon
Een uitgave van
Algemene Inlichtingen- en Veiligheidsdienst
Ministerie van Binnenlandse Zaken en Koninkrijksrelaties
april 2017

