Voorwoord
Internationale ontwikkelingen zijn steeds lastiger te voorspellen en te
beheersen. Dat maakt dat dreigingen tegen de Nederlandse samenleving
divers en vaak complex zijn.
In 2019 zag de AIVD dat steeds meer landen invloed proberen te krijgen
op Nederlandse belangen. Ons land hoort bij de meest ontwikkelde naties
van de wereld op het gebied van economie, wetenschap en techniek. Dat
maakt het een aantrekkelijk doelwit van digitale spionage en
beïnvloeding.
2019 was ook een jaar waarin de AIVD een opleving waarnam van
rechtsextremisme. Extremisten pleegden gewelddadige aanslagen in de Verenigde Staten, Europese landen
en Nieuw-Zeeland. In Nederland was de opleving vooral online te zien.
In 2020 bestaat de dienst, inclusief zijn voorlopers, 75 jaar. In de bestaansperiode zijn dreigingen voor
Nederland in golfbewegingen gegaan en teruggekomen. Constant gebleven is de inzet van de AIVD om die
te ontdekken en weg te nemen.
Dankzij de Wet op de inlichtingen- en veiligheidsdiensten 2017 (Wiv 2017) kan de dienst dat ook met de
mogelijkheden van moderne telecommunicatie, terwijl de persoonlijke levenssfeer van mensen beschermd
blijft. Het is voor de AIVD belangrijk voldoende armslag te hebben om verborgen dreigingen te ontdekken
en de nationale veiligheid te bewaken. Daarom is het goed dat vanaf dit jaar een onafhankelijke commissie
de wet evalueert.
De AIVD werkt niet vanaf een eiland. Onze partners vertrouwen op onze expertise. Wij vertrouwen op die
van hen. Hoe waardevol het is samen op te trekken, blijkt eens te meer nu het coronavirus de wereld in
onzekerheid houdt. Ook nu mag u er op rekenen dat we, samen met onze partners, de veiligheid van
Nederland bewaken.

Marja Horstman
Waarnemend directeur-generaal
Algemene Inlichtingen- en Veiligheidsdienst
april 2020

|3

Inhoud

Spionage en ongewenste buitenlandse inmenging

6

(Jihadistisch) terrorisme en radicale islam		

10

Extremisme 					17
Voor een veilig Nederland				

19

Wet op de inlichtingen- en veiligheidsdiensten 2017

22

Bijlagen:
- Cijfers							23
- Woordenlijst					25

|5

Spionage en ongewenste
buitenlandse inmenging
Als andere landen in het geheim informatie
verzamelen in en over Nederland en daarmee onze
belangen schaden, beschouwt de Algemene
Inlichtingen- en Veiligheidsdienst (AIVD) dit als
spionage. Binnen spionage maakt de AIVD
onderscheid tussen digitale spionage, het wegsluizen van informatie door het binnendringen in
geautomatiseerde systemen, en klassieke spionage,
als mensen in het geheim informatie stelen. Andere
landen, zogenoemde statelijke actoren, zijn
geïnteresseerd in verschillende soorten informatie.
Via spionage proberen zij zowel politieke informatie over regeringsstandpunten en besluitvorming
als economische informatie te verkrijgen.
Naast spionage voeren statelijke actoren heimelijke
en ongewenste activiteiten uit met als doel invloed
uit te oefenen op bestuurlijk-politieke processen in
ons land. Zo kan er sprake zijn van heimelijke
politieke beïnvloeding, beïnvloeding en intimidatie
van geëmigreerde (ex-)landgenoten (diaspora),
sabotage en misbruik van de Nederlandse ICTinfrastructuur. Deze activiteiten schaart de AIVD
onder ongewenste buitenlandse inmenging.
De AIVD spreekt van heimelijke politieke
beïnvloeding als een land zich rechtstreeks, op
heimelijke wijze, bemoeit met de politieke gang
van zaken in Nederland. Heimelijke beïnvloeding
kan ook gericht zijn op het manipuleren van de
publieke beeldvorming, bijvoorbeeld door het
verspreiden van desinformatie. Inlichtingendiensten spelen veelal een rol bij heimelijke
beïnvloedingsoperaties.
De technologische ontwikkelingen van de
afgelopen jaren bieden statelijke actoren nieuwe
mogelijkheden voor grootschalige spionage door
cyberaanvallen en voor ongewenste buitenlandse
inmenging via sociale media.
6|

Spionage
Spionage richt zich op zowel politieke als
economische informatie. Het onderzoek van de
AIVD heeft als doel de nationale veiligheid te
beschermen door spionageactiviteiten tijdig te
ontdekken en mensen en instanties bewuster te
maken van het gevaar van spionage. Uit onderzoek
blijkt dat steeds meer landen politiek en/of
economisch spioneren.
De AIVD heeft in 2019 onderzoek gedaan naar de
intenties, capaciteiten en/of activiteiten van een
aantal statelijke actoren met een offensief
cyberprogramma, waarvan bekend is dat deze ook
gericht zijn tegen de Nederlandse nationale
veiligheid en democratische rechtsorde en andere
Nederlandse belangen. De AIVD spreekt van een
offensief cyberprogramma als staten langdurig
investeren in capaciteiten om digitale spionage,
maar ook ongewenste beïnvloeding en sabotage,
mogelijk te maken om zo hun eigen politieke,
militaire, economische en/of ideologische doelen
te bereiken.

Politieke spionage
Statelijke actoren proberen onder andere binnen te
komen bij ministeries, inlichtingen- en veiligheidsdiensten, politieke partijen en cultureel-maatschappelijke organisaties. De door politieke
spionage verkregen inlichtingen dienen als
voorkennis voor staten om voorbereid te zijn op
politieke of maatschappelijke ontwikkelingen.
De inlichtingen kunnen ook worden ingezet om
besluitvorming en mogelijk verkiezingen te
beïnvloeden of om grip te krijgen op de diaspora.
Het strategisch belang van de Nederlandse politiek
en rechtspraak is bovendien voor Rusland sterk
toegenomen sinds het neerhalen van vlucht MH17
in juli 2014.
Zo verzamelt Rusland inlichtingen die gebruikt
kunnen worden om de eenheid en de internationale samenwerking (Noord-Atlantische

Verdragsorganisatie en Europese Unie) in het
Westen te ondermijnen en hierdoor de eigen
geopolitieke invloed te vergroten. Deze inlichtingen kunnen worden ingezet om besluitvorming te
beïnvloeden en landen tegen elkaar uit te spelen.
Het afgelopen jaar was Nederland opnieuw een
interessant spionagedoelwit voor Rusland.
Politieke spionage vindt plaats met klassieke en
digitale middelen. Ondanks investeringen in de
digitale weerbaarheid van publieke instellingen
blijven statelijke actoren, zoals Russische, Iraanse
en Chinese, zeer succesvol in het compromitteren
van (overheids)systemen binnen en buiten
Nederland. In 2019 bracht de AIVD de publicatie
‘Offensief cyberprogramma. Een ideaal businessmodel voor staten’ uit. Deze benadrukt risico’s voor
het cyberdomein.

Economische spionage
De Nederlandse economie is hoogontwikkeld,
innovatief en internationaal georiënteerd.
Daardoor is deze een doelwit van economische
spionage.
De grootste dreiging op het vlak van economische
spionage vormt China, waarbij specifiek de
cyberactiviteiten in het oog springen. Uit onderzoek blijkt dat meerdere Nederlandse topsectoren
doelwit zijn (geweest) van digitale spionage.
De Chinese interesse richt zich op hoogwaardige
Nederlandse technologie in verschillende sectoren.
Een groot deel van de (digitale) spionageactiviteiten
van China is gericht op het verbeteren van de eigen
economische ontwikkeling. Het Chinese economisch beleid is primair gericht op overgang van een
productie-economie naar een kenniseconomie die
grotendeels onafhankelijk is van buitenlandse
technologie. Om deze modernisering en onafhankelijkheid te realiseren, investeert China in
strategische meerjarenplannen (Made in China
2025) en het Belt & Road Initiative (BRI), de Nieuwe
Zijderoute, die, zowel over zee als over land, loopt

van China via Zuid(Oost)-Azië naar Afrika en (West-)
Europa. Onderzoek wijst uit dat landen langs deze
nieuwe route geregeld doelwit zijn van digitale
spionage. Chinese beleidsplannen geven focus aan
de spionagecampagnes die vooral gericht zijn op
het verkrijgen van hoogwaardige kennis en
technologie. De Nederlandse topsectoren lopen dus
een verhoogd risico op Chinese (digitale) spionage.
De AIVD verwacht dat de economische en politieke
invloed van China op korte en lange termijn groeit.
Daarnaast verwacht de AIVD dat de forse Chinese
investeringen in nieuwe opkomende technologieën
zoals kunstmatige intelligentie, kwantumcomputing en 5G-communicatie ertoe leiden dat China
hierin marktleider kan worden. Het risico bestaat
dat China door deze technische dominantie de
technologische standaarden voor de toekomst
bepaalt, en daarmee afhankelijkheid van Chinese
technologie creëert voor de rest van de wereld. Deze
potentiële afhankelijkheid maakt het Nederlandse
bedrijfsleven op termijn nog kwetsbaarder voor
(digitale) spionage en mogelijk ook voor sabotage.
Naast Chinese hebben ook Iraanse cyberactoren, zij
het in beperkte mate, digitale economische
spionageactiviteiten ondernomen tegen
Nederlandse doelwitten. Tegen Iran zijn al enkele
jaren internationale sancties van kracht. Deze
sancties hebben een direct gevolg voor de Iraanse
economie. Als gevolg van deze sancties wordt het
voor Iran ook lastiger om toegang te krijgen tot
westerse hoogwaardige (technologische) kennis.
Het Iraanse regime zoekt naar alternatieve
methoden om deze kennis alsnog te bemachtigen
en daardoor de Iraanse wetenschappelijke sector te
versterken. Hiertoe hacken Iraanse cyberactoren
onder andere wereldwijd denktanks, bedrijven en
onderwijsinstellingen.
De globalisering zal Nederland in toenemende
mate kwetsbaar maken voor (digitale) spionage.
Vestigingen van Nederlandse bedrijven in het
buitenland hebben vaak lokale werknemers in
|7

dienst met soms verregaande toegang tot bedrijfsinformatie waarop het toezicht niet altijd goed
genoeg is. Ook zijn delen van het productieproces
dankzij globalisering versplinterd en verspreid over
landsgrenzen heen, waarbij onvoldoende beveiligingsmaatregelen bij toeleveranciers nieuwe
risico’s op (digitale) spionage opleveren.
Tot slot leiden buitenlandse investeringen en
overnames in Nederland tot verlies van (gedeeltelijke) zeggenschap over vitale infrastructuren.
Elektriciteit, toegang tot internet, drinkwater en
betalingsverkeer zijn voorbeelden van vitale
infrastructuur. Dit verlies van zeggenschap kan ook
voor onwenselijke economische en politieke
afhankelijkheden zorgen, naast spionage- en
sabotagerisico’s.

Sabotage en misbruik infrastructuur
De mogelijke digitale verstoring en sabotage van de
vitale infrastructuur is een van de grootste
cyberdreigingen voor Nederland en zijn bondgenoten. Meerdere staten hebben bewezen de capaciteiten en de bereidheid te hebben om digitale
sabotage in te zetten om hun geopolitieke
doelstellingen te bereiken. Ook constateert de AIVD
al langere tijd dat sommige van deze staten
voorbereidingen treffen om digitale sabotage voor
toekomstig gebruik mogelijk te maken. Deze
voorbereidingen bestaan uit het zich innestelen in
ICT-systemen van onder meer vitale infrastructuur.
Momenteel ontbreekt het staten aan de intentie om
digitale sabotage tegen Nederland in te zetten. Deze
intentie is echter veranderlijk en afhankelijk van
geopolitieke ontwikkelingen.
De Nederlandse ICT-infrastructuur wordt ook door
statelijke actoren misbruikt bij cyberaanvallen op
andere landen. Nederland is aantrekkelijk voor
cyberactoren, omdat onze digitale infrastructuur
van hoge kwaliteit is en ICT-capaciteit relatief
simpel kan worden gehuurd. Misbruik van de
Nederlandse ICT-infrastructuur door andere staten,
waaronder China en Iran, kan het internationale
8|

imago van Nederland schaden, slecht zijn voor
bondgenootschappelijke belangen en slecht zijn
voor de integriteit van de Nederlandse
ICT-infrastructuur.

Heimelijke politieke beïnvloeding
Het is volstrekt legitiem dat landen hun belangen
behartigen in het buitenland. Maar als dit
heimelijk gaat en/of onder valse voorwendselen
gebeurt en verder gaat dan gebruikelijke
diplomatie of politiek lobbywerk, spreekt de AIVD
van heimelijke politieke beïnvloeding. Het
verspreiden van desinformatie is een voorbeeld
hiervan. Vaak spelen inlichtingendiensten een rol
bij heimelijke beïnvloedingsoperaties.
Vooral Rusland doet aan heimelijke politieke
beïnvloeding. De AIVD heeft in Nederland
pogingen gezien van Russische inmenging. Zo is
er sprake van voortdurende (online)beïnvloedingsactiviteiten op sociale media vanuit Rusland,
waarbij de beïnvloeding van de beeldvorming ten
aanzien van de toedracht van de ramp met vlucht
MH17 een grote rol speelt. Het land beschikt
hiertoe over steeds meer geavanceerde technische
capaciteiten en IT-systemen, maar maakt ook
gebruik van individuen, die parallel aan hun eigen
belang ook het belang van Rusland dienen. De
impact op Nederland lijkt vooralsnog beperkt.

Beïnvloeding en intimidatie van diaspora
Diverse landen, waaronder Turkije, China en Iran,
richten inlichtingen- en beïnvloedingsactiviteiten
op hun diaspora. Ze verzamelen inlichtingen over
tegenstanders van hun regime. Ook in Nederland
schrikken ze er niet voor terug om leden van de
diasporagemeenschap te mobiliseren om tegenstanders en critici binnen deze gemeemschappen
te identificeren en de mond te snoeren. Dit kan
leiden tot spanningen binnen deze
gemeenschappen.
De druk die uitgaat van deze inlichtingen- en
beïnvloedingsactiviteiten kan ertoe leiden dat

leden van de gemeenschap niet kritisch durven
zijn en beperkt worden in hun vrijheid van
meningsuiting. Leden van buitenlandse diaspora
in Nederland willen veelal de toegang tot het land
van herkomst behouden omdat ze daar nog
familie en/of bezittingen hebben en zich
verbonden voelen met de cultuur en religie.
Sommige landen schuwen zelfs geweld tegen
opposanten in het buitenland niet.

Activiteiten en resultaten
Vanuit onderzoeken heeft de AIVD de risico’s van
spionage en buitenlandse inmenging voor
Nederland en voor bedrijven kunnen duiden.
Daarvoor heeft de AIVD diverse organisaties en
bedrijven bezocht, zijn (bewustwordings-)
presentaties gegeven en werden overheidspartners
zoals de Nationaal Coördinator
Terrorismebestrijding en Veiligheid (NCTV) en
verscheidene ministeries en provincies en grote
steden geïnformeerd over zowel voorstelbare als
concrete dreigingen met betrekking tot spionage.
Bij deze veiligheidsbevorderende activiteiten
spelen de AIVD-accountmanagers bij de inlichtingendiensten (ID’s) van de diverse politie-eenheden
een steeds grotere rol.
De AIVD vindt het onwenselijk dat Nederland voor
de uitwisseling van gevoelige informatie of voor
vitale processen afhankelijk is van bedrijven uit
landen die een offensief cyberprogramma tegen
Nederlandse belangen uitvoeren. De AIVD maakt
aan betrokken partijen, zoals ministeries,
duidelijk hoe de verhoudingen zijn tussen zulke
bedrijven en hun overheid zodat zij de risico’s
kunnen afwegen. Het is belangrijk om te kijken
naar mogelijkheden, intenties en belangen van de
betrokken staten.
De AIVD heeft in 2019 9 ambtsberichten en 41
inlichtingenrapporten over spionage en ongewenste buitenlandse inmenging uitgebracht.
Lees meer op aivd.nl/spionage.
|9

(Jihadistisch) terrorisme en
radicale islam
Binnen het aandachtsgebied terrorisme richt de
AIVD zich vooral op het jihadistisch terrorisme,
omdat hiervan nog steeds de grootste dreiging
uitgaat. De radicale islam kan een voedingsbodem
zijn voor jihadistisch-terroristisch geweld.

Terrorisme
Op 18 maart 2019 werd een aanslag gepleegd op een
tram in Utrecht waarbij vier doden en twee
zwaargewonden vielen. Op 20 maart 2020 heeft de
rechtbank in Utrecht Gökmen T. hiervoor een
levenslange gevangenisstraf opgelegd. Net als in
2018 op Amsterdam Centraal Station en bij Den
Haag Hollands Spoor ging het hier om een aanslag
op een makkelijk toegankelijk doelwit, waarbij
willekeurige mensen het slachtoffer werden. Ook
ging het voor zover bekend in deze zaken om
personen die alleen handelden.

Dreigingsbeeld jihadistisch terrorisme
Het jihadistisch-terroristisch dreigingsbeeld wordt
nog steeds gekenmerkt door het gevaar van
aanslagen in het Westen door enkele mondiaal
actieve jihadistische organisaties, lokale netwerken
en personen. De dreiging tegen het Westen is sinds
2017 verminderd, wat met name blijkt uit de sterke
afname van het aantal aanslagen in Europa de
afgelopen jaren. Desondanks heeft Europa,
waaronder Nederland, te maken met relatief veel
aanhoudingen, het voorkomen van aanslagen en
incidenten die aan jihadistisch terrorisme kunnen
worden gerelateerd. De dreiging is dus wel
verminderd maar nog steeds aanzienlijk.

Jihadistische dreiging in Nederland
De Nederlandse jihadistische beweging is weinig
zichtbaar in het openbare leven. Dat heeft te maken
met organisatorische en ideologische verdeeldheid
en gebrek aan hiërarchie en leiderschap. Ook groeit
de beweging niet: er komen nauwelijks nieuwe
10 |

mensen bij en er gaan er ook weinig weg. Toch gaat
er nog steeds een dreiging uit van deze beweging.
Jihadisten in Nederland hangen immers een
ideologie van geweld aan en dragen die vooral in
besloten onlinekringen uit. Ook uiten sommige
jihadisten bedreigingen tegen Nederlandse personen
of objecten en zijn er jihadisten die daadwerkelijk
terroristisch geweld willen plegen. Volgens
jihadisten zijn zij in oorlog met het Westen en is de
strijd tegen het Westen verplicht. De bijdrage die zij
aan de strijd leveren, kan variëren van geldinzameling tot jihadgang, van kennisverdieping tot
onlinepropaganda en van activisme voor gedetineerden tot het plegen van aanslagen. Een voorbeeld van
een niet-gewelddadige bijdrage aan de strijd was een
transnationale trend die in 2019 onder jihadisten,
onder andere in Europa, zichtbaar werd om geld in te
zamelen voor de aan Islamitische Staat in Irak en
al-Shaam (ISIS) geaffilieerde vrouwen in de door de
Syrische Democratische Strijdkrachten beheerde
kampen in Noordoost-Syrië.
In Nederland worden veroordeelde jihadisten en
verdachten van een terroristisch misdrijf gevangengehouden op een speciale afdeling van twee
penitentiaire inrichtingen. Daar worden zij apart
gehouden van andere gedetineerden. Het
Nederlandse systeem van geconcentreerde detentie
van terrorismeverdachten en -veroordeelden
voorkomt grotendeels dat niet-extremistische
gedetineerden door jihadisten worden geradicaliseerd en gerekruteerd. Het leidt in bepaalde gevallen
wel tot ongewenste onderlinge beïnvloeding en
netwerkvorming.
De AIVD signaleert een dreiging in deze netwerkvorming op de terroristenafdelingen én in het
terugkeren van jihadisten in de jihadistische
beweging na hun vrijlating. Als zij zijn teruggekeerd
in hun oude netwerk, kunnen deze jihadisten voor
een nieuwe dynamiek in dat netwerk zorgen.
Aangezien een klein deel van de gestrafte jihadisten
bestaat uit teruggekeerde uitreizigers, kunnen zij
nieuwe, transnationale netwerken vormen met

teruggekeerde jihadisten in andere landen. Na
beëindigen van hun detentie kunnen ze geweld
plegen, zoals buiten Nederland al enkele malen is
voorgekomen. Zowel Nederland als een aantal
andere Europese landen kan hiermee in de komende
jaren geconfronteerd worden.

een terroristisch misdrijf. Ook wordt zij verdacht
van deelname aan een terroristische organisatie en
van het verschaffen van gelegenheid, middelen,
kennis en vaardigheden tot het plegen van een
terroristisch misdrijf. Zij was actief op soortgelijke
onlinenetwerken als de hiervoor genoemde man
uit Maastricht.

Incidenten en arrestaties in Nederland
Op basis van door de AIVD uitgebrachte ambtsberichten zijn in 2019 onderstaande personen van
de Nederlandse jihadistische beweging aangehouden. De betreffende onderzoeken van de AIVD en
de strafrechtelijke vervolging die tegen hen wordt
ingesteld, tonen de (gewelds)dreiging die ook van
Nederlandse jihadisten uitgaat.
In februari 2019 is in De Lutte een man aangehouden die wordt gerekend tot de Nederlandse
jihadistische beweging. Hij wordt verdacht van het
voorbereiden van een terroristisch misdrijf. Bij zijn
aanhouding is een vuurwapen aangetroffen.
In maart 2019 werd in Breda een man aangehouden
op verdenking van betrokkenheid bij terrorisme.
Hij zou zich in Somalië hebben aangesloten bij het
aan Al Qaida gelieerde Al Shabaab.

In november 2019 werden twee mannen uit
Zoetermeer aangehouden op verdenking van het
voorbereiden van een aanslag in Nederland. Een
tijdstip en doelwit waren nog niet bekend.
Ook in november 2019 werd in Heemskerk een
vijftienjarige aangehouden wegens opruiing tot
een terroristisch misdrijf en verspreiding van
opruiend materiaal. Hij verspreidde jihadistisch
materiaal op sociale media. Tevens werden in
november in Nederland en België in totaal zes
personen aangehouden op verdenking van
terrorismefinanciering. Via een stichting was geld
ingezameld om oorlogsslachtoffers te helpen,
maar de verdachten zouden in Turkije en Syrië
geld hebben overhandigd aan strijders van ISIS
of aan ISIS gelieerde personen.
Alle zaken liggen nog bij de rechter.

In juli 2019 is in Maastricht een man aangehouden
op verdenking van opruiing tot een terroristisch
misdrijf. Ook wordt hij ervan verdacht dat hij door
het verzamelen en verspreiden van informatie op
internet schuldig is aan training voor terrorisme.
De man was actief op websites waar transnationale
onlinenetwerken allerlei vormen van jihadistische
informatie verspreiden, jihadistische kennis
opbouwen en onderhouden en propaganda
produceren en verspreiden. Jihadisten krijgen door
deze netwerken toegang tot propaganda, preken en
toespraken van jihadgeleerden, maar ook tot
instructiemateriaal dat kan worden gebruikt voor
het plegen van een aanslag.
In oktober 2019 werd een vrouw aangehouden in
Uithoorn, eveneens op verdenking van opruiing tot

Internationale jihadistische dreiging
De internationale jihadistische dreiging tegen het
Westen gaat vooral uit van ISIS, Al Qaida (AQ) en de
aan hen getrouwe organisaties en netwerken. De
aan Al Qaida en ISIS gelieerde groeperingen zijn in
de eerste plaats betrokken bij een lokaal of
regionaal conflict. Sommige groeperingen houden
zich daarnaast ook bezig met aanslagen tegen
westerse belangen in hun regio of in het Westen
zelf. Daarnaast gaat een dreiging uit van
jihadistische netwerken of individuen die aan geen
van deze beide organisaties zijn verbonden.
Sommige netwerken of individuen zijn daadwerkelijk zowel betrokken bij ondersteuning en
facilitering als bij aanslagplanning en -uitvoering.

| 11

Dreiging vanuit ISIS en Al Qaida
De acute dreiging van ISIS voor Europa is het
afgelopen jaar verder afgezwakt, maar de groepering houdt, ondanks het verlies van het geografische ‘kalifaat’, wel de intentie om aanslagen in
westerse landen te (laten) plegen. In maart 2019 viel
hun laatste bolwerk, Baghuz. Geografisch bestaat
het ‘kalifaat’ niet meer, maar dat betekent niet het
einde van ISIS. De organisatie heeft zich in de loop
van de afgelopen jaren omgevormd van een
centraal geleide organisatie in een zogenoemde
‘opstand’ in Irak en Syrië. Dat wil zeggen dat
ondergrondse cellen aanslagen, moorden en
overvallen plegen, belangrijke personen ontvoeren
voor losgeld en dergelijke.
Het centrale leiderschap in Syrië en Irak is nog
steeds intact en staat nog steeds in contact met de
aan ISIS gelieerde jihadistische organisaties. Deze
zogenoemde ‘provincies’ zijn betrokken bij lokale
en regionale conflicten in diverse landen en regio’s
in onder andere Afrika en Zuid-Azië en zijn
daardoor ook een bedreiging voor westerse
belangen daar. Tegelijk kan het ISIS-leiderschap
enige sturing geven aan deze ‘provincies’. Noch de
dood van de leider van ISIS, Abu Bakr al-Baghdadi,
in oktober 2019, noch de benoeming van zijn
opvolger Abu Ibrahim al-Hashimi al-Qureishi heeft
gevolgen gehad voor de dreiging uitgaande van
ISIS. Nog steeds wil ISIS aanslagen plegen in het
Westen, waarbij Syrië en Irak waarschijnlijk de
belangrijkste basis voor ISIS blijven. Mogelijk dat in
de toekomst de ‘provincies’ van ISIS hier meer aan
bij zullen gaan dragen.
Ook Al Qaida wil nog steeds aanslagen in het
Westen plegen. De mogelijkheden om vanuit
Pakistan/Afghanistan, waar het hoogste
AQ-leiderschap zich bevindt, aanslagen tegen het
Westen voor te bereiden en uit te voeren, lijken
klein. Maar in Noordwest-Syrië bevinden zich aan
Al Qaida gelieerde jihadistische netwerken en
individuen die aanslagen tegen het Westen willen
plegen. De dreiging die hiervan uitgaat, is mede
12 |

afhankelijk van de militaire ontwikkelingen in dit
gebied. Het offensief dat het Syrische leger eind
2019 heeft ingezet tegen de strijders in NoordwestSyrië kan hier op termijn van doorslaggevende
betekenis zijn. De geweldsdreiging van Al Qaida
affiliates werd zichtbaar door een aanslag op een
Amerikaanse militaire basis in december 2019, die
door Al Qaida op het Arabisch Schiereiland (AQAS)
is opgeëist. Daarnaast moedigt Al Qaida net als ISIS,
zij het in iets mindere mate, aanhangers aan om
zelfstandig aanslagen te plegen.

Dreiging vanuit netwerken niet verbonden
aan ISIS of Al Qaida
Los van Al Qaida en ISIS bestaan er jihadistische
netwerken in en buiten Europa die zich ook richten
op het plannen en ondersteunen van aanslagen.
Binnen het Schengengebied kan men in principe
onopgemerkt reizen. Hierdoor kunnen jihadisten
vanuit het ene Schengenland een aanslag plegen in
het andere. Daarnaast bestaan er transnationale
faciliteringsnetwerken die jihadisten ondersteunen. Deze netwerken verbinden jihadisten in het
Westen en elders in de wereld, en dragen daardoor
in belangrijke mate bij aan de internationale
dreiging van het jihadisme.

Dreiging van teruggekeerde uitreizigers
In 2019 zijn ongeveer vijf personen met een
Nederlandse achtergrond uit het strijdgebied Syrië
en Irak teruggekeerd naar Nederland of andere
West-Europese landen. Eind 2019 waren er nog zo’n
120 jihadisten met een Nederlandse achtergrond in
Syrië en Irak. In deze cijfers zijn minderjarigen niet
meegeteld. Per persoon maakt de AIVD een
afweging in welke mate deze een dreiging vormt.
Terugkeerders hebben een hoger dreigingsprofiel
dan jihadisten die niet zijn uitgereisd. Dit geldt
vooral voor de mannen, omdat bij hen veelal sprake
zal zijn van gevechts- en explosieventraining,
strijdervaring en opgebouwde (internationale)
jihadistische contacten. Deze ervaringen en
contacten zouden bij terugkeer gebruikt kunnen

worden om lokale en transnationale netwerken te
versterken en/of te mobiliseren tot gewelddadige
actie. Veel terugkeerders houden zich bezig met
propaganda of facilitering, ze blijken de jihadistische ideologie aan te blijven hangen zonder nog
geweld te willen plegen. Tot nu toe zijn slechts
enkele van de terugkeerders aantoonbaar bij
daadwerkelijke aanslagen betrokken geweest.
De AIVD schat de geweldsdreiging van teruggekeerde vrouwen lager in dan die van teruggekeerde
mannen, omdat zij niet per se hebben deelgenomen aan een wapentraining of gevechtservaring
hebben opgedaan. Een deel van deze vrouwen kan
echter wel een versterkende rol in de beweging
vervullen. Dit vanwege hun ervaringen in Syrië en
de status die zij daar mogelijk aan ontlenen. Ook
een eventuele periode in detentie kan bijdragen
aan hun status en invloed in de beweging.
Tegelijkertijd is het mogelijk dat een ander deel zich
juist vanwege alle negatieve ervaringen afkeert van
het jihadisme.
Na de val van het laatste ISIS-bolwerk Baghuz in
maart 2019 zijn veel jihadistische vrouwen met hun
kinderen in opvangkampen in Noordoost-Syrië
terechtgekomen, ook Nederlandse vrouwen. Niet
alleen de humanitaire situatie in deze kampen is
zorgelijk, ook de veiligheid is slecht. Kinderen die in
de kampen opgroeien, komen daar nog steeds in
aanraking met het radicale gedachtegoed van ISIS en
kunnen eventueel geronseld worden. Dit draagt bij
aan de langetermijndreiging die van ISIS uitgaat. De
inval van Turkije in Noordoost-Syrië begin oktober
2019 lijkt vooralsnog niet te leiden tot een fundamentele wijziging ten aanzien van de opvangkampen in Noordoost-Syrië. Wel is inmiddels een
aantal, ook Nederlandse, vrouwen, sommige met
hun kinderen, uit de kampen ontsnapt.

Activiteiten en resultaten
In 2019 heeft de AIVD 64 inlichtingenrapporten
uitgebracht over de ontwikkelingen binnen het
jihadistisch terrorisme. De AIVD heeft het Openbaar

Ministerie via 41 ambtsberichten informatie
kunnen geven voor strafrechtelijke onderzoeken.
Daarnaast heeft de AIVD aan de Immigratie- en
Naturalisatiedienst (IND) 11 en aan het ministerie
van Buitenlandse Zaken 2 ambtsberichten
uitgebracht.
Grensoverschrijdende dreigingen vragen om een
grensoverschrijdend antwoord, daarom werkt de
AIVD wereldwijd samen met partnerdiensten.
Bij het aangaan van een samenwerking weegt de
AIVD een aantal zaken zwaar mee. Zo is van belang
hoe de democratische inbedding van de buitenlandse dienst is en hoe het is gesteld met de
mensenrechten in het betreffende land. Ook in
2019 is internationale samenwerking tussen
collega-diensten cruciaal gebleken in het bestrijden
van terrorisme. Deze samenwerking is deels
verankerd in de Counter Terrorism Group (CTG).
Dat is een Europees samenwerkingsverband van de
veiligheidsdiensten uit de EU-landen plus
Noorwegen, het Verenigd Koninkrijk en
Zwitserland. Het in ons land gevestigde platform
waarbinnen gegevens over jihadstrijders direct met
elkaar worden gedeeld, vereenvoudigt de samenwerking en draagt bij aan het krijgen van beter zicht
in transnationale en internationale verbanden.
Deze samenwerking versterkt onze inlichtingenpositie en die van de aangesloten partners. Concreet
leidt deze samenwerking tot het eerder onderkennen, identificeren en aanhouden van potentiële
jihadistische aanslagplegers in Europa.

Radicale islam
Naast jihadisme bestaan er andere vormen van
extremisme waarbij aanhangers democratieondermijnende activiteiten rechtvaardigen vanuit
hun religieuze overtuiging. Dit is het geval bij
salafistische aanjagers1 die problematische
gedragingen vertonen die weliswaar niet strafbaar
zijn, maar die haaks staan op onze democratische
1

Het gaat hierbij om invloedrijke voormannen, moskeeën
en organisaties die een (potentiële) dreiging voor de
democratische rechtsorde vormen.

| 13

rechtsorde en deze dreigen te ondermijnen.
Het gaat daarbij bijvoorbeeld om onderstaande
gedragingen.
1. Het bevorderen van structurele
onverdraagzaamheid, intimidatie en/of
intolerantie jegens mensen buiten de eigen
geloofskring, zoals andersdenkende moslims,
andersgelovigen en niet-gelovigen. Dit kan op
bepaalde punten in strijd zijn met de wet en
(op korte of lange termijn) een ondermijnende
werking hebben op het democratisch bestel.
2. Het ondermijnen van het gezag van instituties
van de democratische rechtsorde (grondwet,
rechtssysteem, democratische processen,
overheid, politie, enzovoort) doordat de
legitimiteit van dergelijke instituties niet
wordt erkend en hiermee afgewezen.
Daarnaast kunnen gedragingen van salafistische
aanjagers een voedingsbodem zijn voor verdere
radicalisering naar het (gewelddadige) jihadistisch
gedachtegoed.
Slechts een beperkt aantal islamitische moskeeën
en organisaties in Nederland kan in mindere of
meerdere mate extremistisch worden genoemd.
Het onderzoek van de AIVD richt zich specifiek op
radicaal-salafistische aanjagers.

Invloedrijke radicaal-salafistische
aanjagers
De AIVD constateert dat radicaal-salafistische
aanjagers, ondanks dat zij in absolute termen een
minderheid vormen, een disproportioneel grote
invloed hebben binnen islamitisch Nederland.
Het gaat hierbij veelal om een jongere generatie
predikers die vaak in Nederland is geboren en
buitenschools onderwijs heeft gehad van een oudere
generatie radicaal-salafisten. Enkelen van hen
hebben daarna een religieuze studie gevolgd in de
Golfregio. Een belangrijke oorzaak voor het succes
van deze nieuwe radicaal-salafisten is dat zij in het
14 |

Nederlands een strikte, eenzijdige interpretatie van
de islam prediken die aansluit bij de belevingswereld
van bepaalde groepen jongeren. Andere oorzaken
zijn dat zij professioneel en goedkoop buitenschools
onderwijs aanbieden en geregeld beschikken over
voldoende geld. De AIVD onderzoekt in welke mate
de middelen afkomstig zijn uit de Golfstaten.
Op het eerste gezicht is het extremistische karakter
van de boodschap van deze radicaal-salafistische
aanjagers niet altijd zichtbaar. Hierdoor zijn hun
daadwerkelijke intenties voor een relatieve buitenstaander moeilijk te ontdekken. De AIVD stelt vast
dat enkele van deze voormannen doelbewust een
strategie gebruiken waarmee zij proberen hun
volgelingen zich stapsgewijs te laten afkeren van
andersdenkende moslims en de in hun ogen
ongelovige Nederlandse samenleving.
Andersdenkende moslims die het niet eens zijn met
de extremistische interpretatie van deze salafistische
aanjagers zijn vaak het eerste slachtoffer van hun
activiteiten. Zij worden immers door de sociale druk
die deze aanjagers uitoefenen, beknot in hun
keuzevrijheid om deel te nemen aan onze
samenleving.

Het gelijk van de eigen groep
Door een sterk polariserende retoriek kunnen de
aanhangers van deze radicaal-salafistische
aanjagers zich verder van de Nederlandse samenleving vervreemden en zich sterker binden aan de
eigen groep. Deze retoriek houdt in dat alle
mogelijke kritiek op de eigen groep wordt geframed
als een aanval op de islam. Radicaal-salafistische
aanjagers verplichten vervolgens om stelling te
nemen voor hun strikte interpretatie van de islam.
Het kan daarbij gaan om een agressieve retoriek die
nauwelijks ruimte laat voor nuance en die ook
online te vinden is.

Negatieve invloed op islamitisch onderwijs
Veel van de activiteiten van radicaal-salafistische
aanjagers zijn gericht op het onderwijzen van hun
intolerante interpretatie van de islam (in hun

ogen de enige juiste interpretatie). Zij zien
zendingswerk als de enige legitieme reden om in
een niet-islamitisch land zoals Nederland te
wonen. Dit gebeurt vooral door het geven van
buitenschools onderwijs aan kinderen. Ook
hiervoor geldt dat het extremistische karakter van
de boodschap bewust niet altijd direct zichtbaar is.
Geregeld worden zulke buitenschoolse
onderwijsinitiatieven gefinancierd vanuit het
buitenland. Deze financiering zorgt ervoor dat zij
die initiatieven professioneel kunnen vormgeven.
Hierdoor zijn deze activiteiten zeer aantrekkelijk
voor grote groepen moslims, omdat wordt
voldaan aan een toenemende behoefte aan
goedgeorganiseerd buitenschools onderwijs over
de islam en de Arabische taal.
Uit diverse onderzoeken door de AIVD en anderen
blijkt dat het buitenschools onderwijs van
dergelijke radicaal-salafistische aanjagers
kinderen een zwart-witvisie op de islam en een
antidemocratische houding aanleert. Hierdoor
vervreemden deze kinderen zich van de
Nederlandse samenleving. Op de lange termijn
kan dit de sociale cohesie onder druk zetten en
daarmee de democratische rechtsorde
ondergraven.
Als salafistische aanjagers betrokken zijn bij het
reguliere onderwijs, is er extra reden tot zorg. Een
voorbeeld hiervan in het reguliere onderwijs is het
Amsterdamse Cornelius Haga Lyceum (CHL). Eind
2019 concludeerde de Commissie van Toezicht op
de Inlichtingen- en Veiligheidsdiensten (CTIVD)
dat de gegevensverstrekking door de AIVD over het
CHL in het algemeen rechtmatig is geweest. De
CTIVD is wel kritisch vanwege enkele geconstateerde onrechtmatigheden en onzorgvuldigheden
in onderdelen van de gegevensverstrekking. De
AIVD streeft er altijd naar zijn gegevensverstrekking zo zorgvuldig mogelijk te doen. Dat de CTIVD
in dit geval desalniettemin oordeelt dat de AIVD
op onderdelen tekort is geschoten, neemt de AIVD
serieus. De CTIVD geeft aan dat het merendeel van

de verstrekkingen proportioneel en noodzakelijk
is bevonden en het oordeel van de AIVD over het
risico van de dreiging op termijn overeind blijft
staan. De uitkomsten van het CTIVD-rapport
bevestigen het belang van onderzoek door de
AIVD naar salafistische aanjagers.

Ongewenste financiering uit het buitenland
Zoals eerder genoemd, hebben radicaal-salafistische aanjagers vaak voldoende geld. Voor een deel
zijn deze middelen afkomstig uit eigen kring. Maar
geregeld komt die financiële steun uit het buitenland. Denk aan investeringen in en de bouw van
moskeeën, het financieren van studiebeurzen voor
islamstudies aan universiteiten in het buitenland
en het leveren van lesmateriaal voor buitenschools
onderwijs. Dergelijke steun kan gepaard gaan met
inmenging op ideologisch gebied.
De AIVD schat in dat buitenlandse financiering er
mede voor zorgt dat radicaal-salafistische aanjagers, ondanks dat zij in absolute termen een
minderheid vormen, disproportioneel vertegenwoordigd zijn in Nederland. Dit geldt vooral voor
hun aanwezigheid online en hun onderwijsactiviteiten. Bij een zoektocht naar informatie over de
islam stuit men bijvoorbeeld al snel ongemerkt op
professioneel ogende onderwijsinitiatieven en
hoogwaardig lesmateriaal van (radicaal-)salafistische aanjagers en organisaties. Een zoekende
geïnteresseerde komt zo stapsgewijs in aanraking
met een extremistische interpretatie van de islam
die op gespannen voet kan staan met de democratische rechtsorde.

Activiteiten en resultaten
Over de ontwikkelingen met betrekking tot de
radicale islam zijn 10 ambtsberichten en 15
inlichtingenrapporten uitgebracht.
De AIVD werkt op dit dossier samen met de NCTV,
diverse ministeries en lokale overheden. Aan de
hand van concrete voorbeelden ondersteunt de
AIVD zowel de nationale als de regionale overheid.
| 15

Zo biedt de AIVD handvatten voor de aanpak van
een fenomeen dat op gespannen voet staat met de
democratische rechtsorde, maar zich (nog)
overwegend binnen de juridische kaders ervan
beweegt. Het afgelopen jaar heeft de AIVD hierover
presentaties verzorgd aan diverse gemeenten en
andere overheidspartners.

Niet-jihadistische terroristische
organisaties
In 2019 heeft de Koerdische Arbeiderspartij PKK
haar geweldloze beleid ten aanzien van Europa en
Nederland voortgezet. De PKK houdt vast aan haar
langetermijndoel om geschrapt te worden van de
EU-lijst van terroristische organisaties en erkend
te worden als internationale gesprekspartner ten
behoeve van de Koerdische zaak.
De PKK voert in Europa een politieke lobby
richting Europese instituties en organiseert
demonstraties en publieksacties. Zo organiseerde
de PKK begin 2019 ‘solidariteitshongerstakingen’
waaraan Koerdische activisten in verschillende
Europese steden deelnamen.
Daarnaast voert de PKK in Europese landen een
financiële campagne onder de Koerdische
diaspora en stimuleert zij Koerdische jongeren om
actief te worden binnen de organisatie. De
activiteiten van de PKK in Europa hangen nauw
samen met ontwikkelingen in de Koerdische
gebieden in Turkije, Noord-Irak en Noord-Syrië.
De PKK beschouwt de Turkse inval in Noord-Syrië,
begin oktober, en de terugtrekking van de troepen
door de Verenigde Staten als een groot verraad
richting de Syrische Koerden en andere bevolkingsgroepen in het gebied. De vestiging van een
autonome Koerdische regio in Syrië lijkt hiermee
verder weg dan ooit. In Europa leidde het conflict
in Noord-Syrië voornamelijk tot meer (pro-)
Koerdische demonstraties en ander politiek
activisme.

16 |

Activiteiten en resultaten
In het kader van het onderzoek naar niet-jihadistische terroristische organisaties heeft de AIVD in
2019 4 inlichtingenrapporten uitgebracht.
Lees meer op aivd.nl/terrorisme.

Extremisme
Extremisme is het actief nastreven en/of ondersteunen
van diepingrijpende veranderingen in de samenleving
die een gevaar kunnen opleveren voor (het voortbestaan van) de democratische rechtsorde, eventueel
met het gebruik van ondemocratische methodes die
afbreuk kunnen doen aan het functioneren van de
democratische rechtsorde. De scheidslijn tussen
activisme en extremisme is vaak dun.

Rechts-extremisme
Gedurende een aantal decennia werd het rechtsextremisme in Nederland gekenmerkt door een
neonazistisch, fascistisch en antisemitisch
gedachtegoed. Bestaande groepen waren klein en
hadden over het algemeen weinig invloed. In de
afgelopen jaren is dit beeld veranderd; andere
vormen van rechts-extremisme zijn in de plaats
gekomen van de traditionele neonazi’s, die altijd
een marginale groep zijn gebleven. Dit betekent
overigens niet dat de ideologie van neonazi’s
compleet verdwenen is. De verschillende varianten
van rechts-extremisme zijn veel meer een mengvorm van verschillende ideologieën geworden, oud
en nieuw. Het anti-islamstandpunt is de belangrijkste nieuwe ideologische drijfveer die de
afgelopen jaren steeds meer naar voren is
gekomen.
2019 was het jaar van rechts-extremistische
aanslagplegers wereldwijd. Naast een aantal
aanslagen van rechts-extremisten in de Verenigde
Staten is deze trend ook zichtbaar in Europese
landen en in Nieuw-Zeeland en Australië. Vooral de
aanslag van een Australiër in Christchurch,
Nieuw-Zeeland, waarbij 51 mensen in een moskee
werden gedood, heeft mensen aangezet tot
copycat-gedrag. Het gebruik van sociale media en
vooral het livestreamen van aanslagen (zoals in
Christchurch) speelt daarbij een rol. Zo beschouwden de aanslagplegers van Oslo in Noorwegen en
Halle in Duitsland de aanslagpleger in

Christchurch als een heilige en verklaarde een van
hen dat deze hem als zijn opvolger had
aangewezen.
Copycat-gedrag wordt versterkt doordat aanslagplegers en hun sympathisanten elkaar vinden op
rechts-extremistische websites. Van daaruit
worden uitnodigingen verzonden naar besloten
groepen, waar nog extremere uitlatingen worden
gedaan dan op de websites. Extreme content kan
mensen aanzetten tot radicalisering of zelfs tot
geweld. Ook Nederlanders zijn lid van dergelijke
internationale onlinegroepen.
Een voorbeeld van een organisatie die met
democratische middelen ondemocratische
doelstellingen nastreeft, is Erkenbrand. Deze
Nederlandse alt-rechtsbeweging heeft als
uiteindelijk doel om een autoritair politiek bestel
te realiseren dat alleen de grondrechten van de
witte burger (man) waarborgt.
Traditionele rechts-extremisten reageren zeer
sterk op de acties van vooral de antiracismeactivisten en zoeken daarbij aansluiting bij lokaal
protesterende burgers. Dit heeft al verschillende
malen tot (dreiging met) geweld geleid waarbij
huisadressen van antiracisme-activisten worden
gepubliceerd en worden bezocht of waarbij
anti-Zwarte Piet-demonstranten worden belaagd,
soms met deelname van groepjes
voetbalhooligans.

Links-extremisme
In 2019 zijn bij ‘linkse’ groeperingen gewelddadigheden uitgebleven. Zij concentreerden zich op
activisme in de vorm van demonstraties en
burgerlijke ongehoorzaamheid. De acties zijn,
mede ten gevolge daarvan, minder persoonsgericht. Op deze manier wordt een grotere groep
belangstellenden bereikt, voor wie extremisme
een brug te ver is.

| 17

Ook is een verschuiving van single issue naar multi
issue2 zichtbaar, waardoor zich (vanuit verschillende ideologieën) gelegenheidscoalities
vormen. Ontwikkelingen zoals de opkomst van
rechts-extremisme en verdere polarisering in de
samenleving kunnen links-extremisme (nieuw)
leven inblazen.
Door het thema ‘klimaat’ is het afgelopen jaar
het aantal acties van verschillende milieugroeperingen gegroeid. Hoewel deze acties in het kader
van de openbare orde soms hinderlijk waren,
passen deze in de milieu-activistische traditie van
geweldloos activisme en burgerlijke ongehoorzaamheid en vormen daarmee geen bedreiging
voor de democratische rechtsorde.
Begin augustus 2019 vond het No Border Camp
2019 (NBC) plaats in Wassenaar. Het thema van
het NBC was ‘de strijd voor vrijheid van beweging
en open grenzen’ en vormde een aanklacht tegen
de Nederlandse en Europese migratiepolitiek.
Ook werd aandacht besteed aan andere onderwerpen, zoals antiracisme, LHBTQI-tolerantie en de
klimaatstrijd. De organisatie van het NBC streefde
ernaar om met activistische middelen aandacht te
vragen voor de in hun ogen te strenge
Nederlandse en Europese migratiepolitiek. Dit
past ook in de trend van burgerlijke ongehoorzaamheid. Ook waren de (voorgenomen) acties in
het kader van het NBC niet persoonsgericht, zoals
dat in het verleden wel het geval was bij homevisits
en naming and shaming van politici en bestuurders.

Anti-overheidsextremisme en identitair
extremisme
Sinds 2019 doet de AIVD onderzoek naar vormen
van extremisme die niet onder de traditionele
verdeling van links- en rechts-extremisme
passen: anti-overheidsextremisme en identitair
extremisme. Bij anti-overheidsextremisme staat
2

18 |

Waar activisten en extremisten zich in het verleden vaak
beperkten tot één onderwerp, omarmen ze nu vaak
meerdere onderwerpen, bijvoorbeeld migratie én klimaat.

het afwijzen van de overheid, het overheidsbeleid
en/of democratische procedures centraal. Dit
gebeurt niet om ideologische redenen, maar
vanwege ervaren onrechtvaardigheid,
gekwetstheid en groot onbehagen. Bij identitair
extremisme raken bepaalde groeperingen,
redenerend vanuit de eigen identiteit (ras,
geaardheid, geslacht, geloof, enzovoort)
gefrustreerd door gebrek aan gehoor en door het
gevoel dat ze achtergesteld worden. Zo ziet de
AIVD de afgelopen jaren vooral een trend in de
opkomst van antiracismegroepen die vanuit hun
eigen identiteit ageren tegen in hun ogen
koloniale en racistische elementen in de
Nederlandse samenleving.
De AIVD heeft geen aanwijzingen dat op dit
moment sprake is van radicalisering van enige
omvang of van het zich afwenden van de
Nederlandse samenleving door groepen op
grond van hun afkeer van overheid en
overheidsbeleid of op basis van hun identiteit.
Wel wordt door het voeren van discussies op
identitaire gronden de polarisatie tussen
bevolkingsgroepen gevoed.

Activiteiten en resultaten
De AIVD heeft op basis van de extremistische
ontwikkelingen presentaties gegeven bij onder
meer politie, de IND en kennisinstituten. Het doel
was bewustzijn creëren over radicalisering en
extremisme dat in het uiterste geval kan leiden tot
terrorisme. In het kader van het onderzoek naar
extremisme zijn 10 inlichtingenrapportages en 1
ambtsbericht uitgebracht.
Lees meer op aivd.nl/extremisme.

Voor een veilig Nederland
Tegengaan van verwerving van kennis en
goederen
Tegengaan van verwerving van kennis en goederen
Landen als Iran, Syrië, Noord-Korea en Pakistan
zoeken in Nederland en andere westerse landen
naar kennis en goederen die zij nodig hebben voor
de ontwikkeling van hun programma’s voor
massavernietigingswapens (proliferatie) en
overbrengingsmiddelen. De Unit Contraproliferatie (UCP), een gezamenlijke unit van de AIVD
en de Militaire Inlichtingen- en Veiligheidsdienst
(MIVD), onderzoekt de wijze waarop deze landen
proberen de benodigde kennis en goederen te
verkrijgen en probeert dit te voorkomen. Daartoe
is ook afgelopen jaar intensief kennis uitgewisseld
met buitenlandse collega-diensten.
Ook wordt veel samengewerkt met Nederlandse
partijen die een rol spelen bij de exportcontrole,
zoals het ministerie van Buitenlandse Zaken en de
Douane. De UCP wordt regelmatig om informatie
gevraagd over de aanvraag van een exportvergunning. Daarnaast heeft de UCP proactief diverse
keren het ministerie van Buitenlandse Zaken
geïnformeerd over pogingen om kennis en
goederen voor wapens te krijgen.
De UCP geeft daarnaast voorlichting aan relevante
partijen en bedrijven over de risico’s van betrokkenheid bij de verspreiding van kennis en
goederen voor massavernietigingswapens en
overbrengingsmiddelen. De UCP adviseert hen
over wat zij kunnen doen om verdachte transacties
te identificeren. Dit heeft in 2019 geresulteerd in de
onderkenning van verscheidene verwervingspogingen waardoor deze zijn voorkomen.
In 2019 heeft de UCP over proliferatie en exportcontrole 17 ambtsberichten aan het ministerie van
Buitenlandse Zaken uitgebracht.
Lees meer op aivd.nl/massavernietigingswapens.

Essentiële functies
De samenleving telt verschillende functies waarin
kwaadwillenden de nationale veiligheid kunnen
beschadigen. Die komen onder andere voor bij de
Rijksoverheid, de Nationale Politie en bedrijven die
een rol spelen in vitale processen. De functies
worden door de betrokken minister aangewezen als
vertrouwensfunctie. De AIVD voert veiligheidsonderzoeken uit om te beoordelen of aan een
(kandidaat-)vertrouwensfunctionaris een ‘verklaring van geen bezwaar’ (VGB) kan worden afgegeven. Ook door veiligheidsonderzoeken stelt de
AIVD instanties in staat om hun verantwoordelijkheid voor de nationale veiligheid te nemen.
Op 1 oktober 2018 is de ministeriële regeling Unit
Veiligheidsonderzoeken ingegaan. Dit is het kader
om de Businessunit Veiligheidsonderzoeken van de
AIVD en het Bureau Veiligheidsonderzoeken
Defensie van de MIVD samen te laten gaan in een
nieuwe Unit Veiligheidsonderzoeken (UVO). Naast
het uitvoeren van veiligheidsonderzoeken is de
UVO verder doorontwikkeld en zijn interne
processen verder verbeterd en zoveel mogelijk
gelijkgetrokken.
In 2018 is de elektronische Opgave Persoonlijke
Gegevens (eOPG) beschikbaar gekomen voor een
deel van de aanvragende werkgevers. In 2018 werd
4% van alle aanvragen via een eOPG ingezonden. In
2019 werd 63% van de aanvragen die via een eOPG
ingediend kunnen worden (niet alle civiele partijen
zijn nog aangesloten) bij de AIVD ingediend met de
eOPG. Het gebruik van eOPG zorgt voor een snellere
afhandeling van ingezonden aanvragen met minder
(kans op) fouten.
De AIVD en de mandaathouders (Nationale Politie
en Koninklijke Marechaussee (KMar)) hebben in
2019 gezamenlijk ruim 46.500 veiligheidsonderzoeken uitgevoerd naar personen die een vertrouwensfunctie (wilden gaan) vervullen. Dat aantal ligt
iets hoger dan het aantal onderzoeken (ruim
44.000) in 2018.
| 19

Uitgangspunt is dat 90% van de veiligheidsonderzoeken binnen de maximale wettelijke beslistermijn van acht weken moet zijn afgerond. De
AIVD voldeed met 93% aan deze doelstelling.
Om de doorlooptijden verder te verbeteren en de
werkvoorraden te verlagen, zijn gedurende het
jaar zowel vaste als tijdelijke medewerkers
aangenomen. De effecten van deze personeelsuitbreiding zijn duidelijk zichtbaar in de laatste
maanden van 2019 waarin de doorlooptijden en
werkvoorraden op A-niveau sterk zijn verlaagd.
Lees meer op aivd.nl/veiligheidsonderzoeken.

Naslag op verzoek van anderen
Naast de uitvoering van veiligheidsonderzoeken is
er nog een vorm van screening die tot de taken van
de AIVD behoort. De AIVD doet in dat geval naslag
naar bepaalde personen in de eigen systemen. Dit
gebeurt op verzoek van anderen. Hierbij is te
denken aan een verzoek van de minister-president
om naslag naar een kandidaat-bewindspersoon.
Deze naslag in eigen systemen was niet expliciet
als taak vastgelegd in de wet uit 2002. Met de
invoering van de Wet op de inlichtingen- en
veiligheidsdiensten 2017 (Wiv 2017) is dit een
zelfstandige taak geworden.

De essentie van het stelsel is dat niet alleen wordt
gekeken naar concrete dreiging van bijvoorbeeld
jihadistisch-terroristen en links- en rechts-extremisten, maar ook naar voorstelbare dreiging. Met
risicoanalyses, dreigingsanalyses en dreigingsinschattingen stelt de AIVD de NCTV in staat om te
beslissen over eventuele beveiligingsmaatregelen.
In 2019 heeft de AIVD dreigingsanalyses gemaakt
van diplomatieke objecten en personen. Ook heeft
de AIVD dreigingsanalyses aangeleverd ter
voorbereiding op een aantal grote evenementen
waaronder Koningsdag, de Nationale Herdenking,
Veteranendag, Prinsjesdag en het Eurovisie
Songfestival dat in 2020 plaats zou vinden. Verder
heeft de AIVD in het kader van de veiligheidsbevorderende taak overheidspartijen en betrokken
organisaties geïnformeerd over concrete en
voorstelbare dreigingen richting onder meer
burgerluchtvaart, zeescheepvaart en andere
(vitale) sectoren.
De AIVD heeft het afgelopen jaar in totaal 5
dreigingsanalyses en 27 dreigingsinschattingen
opgesteld in het kader van het Stelsel bewaken en
beveiligen.
Lees meer op aivd.nl/bewakenenbeveiligen.

Informatiebeveiliging
In 2019 heeft de AIVD 68 naslagen gedaan en over
de uitkomsten daarvan ambtsberichten uitgebracht aan de betrokken instanties.
Lees meer op aivd.nl/naslag.

Rol in het Stelsel bewaken en beveiligen
De AIVD heeft, net als de MIVD, de Nationale
Politie en de NCTV, een rol in het Stelsel bewaken
en beveiligen. Dit stelsel is gericht op het veilig en
ongestoord functioneren van hoogwaardigheidsbekleders, zoals politici en leden van het
Koninklijk Huis, diplomatieke vertegenwoordigingen en internationale organisaties.

20 |

In 2019 was er een significante toename van
aandacht voor informatiebeveiliging. Het
Nationaal Bureau voor Verbindingsbeveiliging
(NBV) van de AIVD heeft expertise en advies
gegeven aan onderdelen van de Rijksoverheid en
vitale sectoren over beveiliging van vertrouwelijke
en staatsgeheime informatie en het vergroten van
de weerbaarheid.

Nationale Cryptostrategie
In 2019 is de Nationale Cryptostrategie vastgesteld.
De strategie beschrijft hoe betrouwbare beveiligingsmiddelen voor zeer gevoelige informatie
beschikbaar komen en hoe om te gaan met de zeer
kwetsbare leveranciersbasis onder het aanbod van

beveiligingsmiddelen. De strategie en werkplannen kwamen tot stand in samenwerking met
andere departementen, het bedrijfsleven en
kennisinstellingen.

In 2019 is een beveiligingsverdrag tussen
Nederland en België ondertekend en zijn
onderhandelingen gestart met een aantal andere
landen.

5G

Cijfers

De AIVD heeft naar aanleiding van de toename van
het aantal supply chain attacks door statelijke
actoren en de impact hiervan op de nationale
veiligheid, de Rijksoverheid geadviseerd
maatregelen te treffen binnen de bestaande
telecom-infrastructuur en de toekomstige
5G-infrastructuur.

De AIVD heeft het afgelopen jaar 21 mondelinge
presentaties gegeven aan belanghebbenden.
Daarnaast zijn 39 schriftelijke producten met
beveiligingsadvies uitgebracht.
Lees meer op aivd.nl/informatiebeveiliging.

De AIVD heeft in februari 2019 een brief gestuurd
naar de minister van Justitie en Veiligheid en de
staatssecretaris van Economische Zaken over de
risico’s voor de nationale veiligheid en 5G.
De AIVD heeft met het Agentschap Telecom, de
MIVD, de NCTV en het Nationaal Cyber Security
Centrum (NCSC) bijgedragen aan het in kaart
brengen van de risico’s binnen de telecominfrastructuur en de uitwerking van de door het
kabinet in juli 2019 aangekondigde maatregelen.
Een van die maatregelen betreft het opzetten van
een structurele samenwerking waarbij er
structurele afstemming zal zijn tussen overheid en
telecomaanbieders over onderkende risico’s en
mitigerende maatregelen voor de huidige
telecom-infrastructuur en de toekomstige
5G-infrastructuur.

Bilaterale beveiligingsverdragen
De AIVD is in overleg met andere betrokken
departementen de centrale autoriteit geworden
voor bilaterale beveiligingsverdragen. Dit zijn
verdragen waarin Nederland met een ander land
afspraken vastlegt over de beveiliging van
nationale gerubriceerde informatie die onderling
kan worden uitgewisseld tussen Rijksoverheden of
in het kader van buitenlandse opdrachten aan
Nederlandse bedrijven (of vice versa), waar
gerubriceerde informatie wordt gedeeld.
| 21

Wet op de inlichtingen- en
veiligheidsdiensten 2017
De Wet op de inlichtingen- en veiligheidsdiensten
2017 (Wiv 2017) is voor de AIVD de license to operate.
Een goede uitvoering van de wet is fundamenteel
voor het vertrouwen in de AIVD en daarom heeft de
implementatie van de Wiv 2017 de hoogste
prioriteit gehad in 2019. De toetsing door de
Toetsingscommissie Inzet Bevoegdheden (TIB) en
het toezicht door de Commissie van Toezicht op de
Inlichtingen- en Veiligheidsdiensten (CTIVD)
hebben een belangrijke bijdrage geleverd aan het
verder verbeteren van de kwaliteit van werken van
de AIVD. De TIB heeft gezegd dat de kwaliteit van de
verzoeken van de AIVD inmiddels aanzienlijk is
verbeterd. De CTIVD heeft in haar voortgangsrapportages gezegd dat flinke stappen zijn gezet, maar
de risico’s op onrechtmatig handelen nog niet
volledig zijn weggenomen. De AIVD streeft ernaar
om waar mogelijk in 2020 de laatste risico’s bij te
stellen naar ‘beperkt’.
Dankzij de Wiv 2017 zijn de bevoegdheden van de
AIVD in lijn gebracht met de mogelijkheden van
moderne telecommunicatie. De ervaringen met de
Wiv 2017 in de operationele praktijk zijn voor een
aanzienlijk deel positief. De AIVD heeft ook
knelpunten geconstateerd. Zo bestaat er zorg over
het vermogen om binnen de huidige kaders
verborgen dreigingen te kunnen (blijven) onderkennen, zowel in voorspellende zin als terugkijkend naar het verleden. Dit raakt aan de kern van
de maatschappelijke opgave van de AIVD.
Het is daarom goed dat dit jaar een onafhankelijke
commissie van start gaat om de wet te evalueren.
De AIVD zal de commissie informeren over de
knelpunten. Het systeem van wet- en regelgeving
moet immers nu en in de toekomst zowel de
waarborgen bieden voor de bescherming van de
persoonlijke levenssfeer van burgers als de AIVD en
MIVD in staat stellen hun werk te blijven doen ter
22 |

bescherming van diezelfde burger en van onze
belangen en waarden.

Geautomatiseerde verwerking van
gegevens
De geautomatiseerde verwerking van gegevens
vormt de kern van het werk van de AIVD. De AIVD
verwerkt voortdurend gegevens uit open bronnen,
de inzet van algemene en bijzondere bevoegdheden en van de andere inlichtingen- en veiligheidsdiensten en instanties. Het merendeel van de
activiteiten in dit kader is niet aan te merken als
de verwerking van big data zoals bedoeld in het
rapport van de Wetenschappelijke Raad voor het
Regeringsbeleid (WRR) ‘Big Data in een vrije en
veilige samenleving’ (2016). Het betreft eenvoudige handelingen als de naslag van een communicatiekenmerk in de eigen systemen, bijvoorbeeld
om contacten te onderkennen of om verband te
leggen met identificerende gegevens. Daarnaast
past de AIVD complexere vormen toe die een meer
voorspellend karakter hebben.
Alle dataverwerking door de AIVD wordt strikt
gereguleerd door de wet. De CTIVD houdt hierop
toezicht en haar aanbevelingen in dit kader
worden door de AIVD uitgevoerd. Zo kan deze
belangrijke praktijk in alle zorgvuldigheid
plaatsvinden.
Lees meer op aivd.nl/wiv.

Bijlagen
Cijfers
Tabel 1: afgeronde veiligheidsonderzoeken door de AIVD en gemandateerde partijen.
Onderzoeken

Positieve besluiten

Negatieve besluiten

Totaal aantal besluiten

A-niveau door AIVD

2049

14

2063

B-niveau door AIVD

4560

70

4630

B-niveau door UVO overgenomen
van KMar, Nationale Politie en
Dienst Bewaken en Beveiligen

1790

1018

2808

C-niveau door AIVD

719

8

727

Totaal door AIVD

9118

1110

10228

B-niveau door KMar, Nationale
Politie en Dienst Bewaken en
Beveiligen

36258

17

36275

Totaal aantal onderzoeken

45376

1127

46503

Tabel 2: afhandeling van bezwaar- en (hoger)beroepsprocedures naar aanleiding van besluiten veiligheidsonderzoeken.
Ongegrond

Gegrond

Niet-ontvankelijk

Ingetrokken

Totaal

Binnengekomen bezwaren

-

-

-

-

77

Beslissing op bezwaar

52

16

9

8

85

Beslissing op beroep

9

0

2

2

13

Beslissing op hoger beroep

4

1

0

0

5

Lees meer op aivd.nl/veiligheidsonderzoeken.
Tabel 3: klachten over de AIVD bij de minister van Binnenlandse Zaken en Koninkrijksrelaties.
In behandeling op 1 januari 2019

4

Ingediend

30

Ongegrond verklaard

6

Gegrond verklaard

1

Niet in behandeling genomen

8

Ingetrokken

7

Informeel afgedaan

7

Nog in behandeling op 31 december 2019

5

Lees meer op aivd.nl/klachten.
| 23

Tabel 4: meldingen van vermoedens van misstanden bij de AIVD.
2019

0

Lees meer op aivd.nl/misstanden.
Tabel 5: verzoeken tot kennisneming van informatie aanwezig bij de AIVD (inzageverzoeken) per soort.
Verzoeken

Ingediend

Afgehandeld

Inzagedossier
verstuurd

Nog in behandeling 31
december 2019

Gegevens over eigen persoon

85

79

27

25

Gegevens over overleden
familielid

35

54

31

6

Gegevens over bestuurlijke
aangelegenheden

5

26

17

24

Gegevens over derden

8

9

2

0

Totaal

133

168

77

55

Tabel 6: bezwaar- en (hoger)beroepsprocedures met betrekking tot kennisneming van informatie aanwezig bij de
AIVD (inzageverzoeken).
Afgehandeld

Ongegrond

Gegrond

Niet-ontvankelijk Ingetrokken

Bezwaar

20

4

15

1

0

Beroep

54

15

28

11

0

Hoger beroep

6

3

2

1

0

Lees meer op aivd.nl/inzageverzoeken.
Tabel 7: aantal notificatieberichten.
2019

61

Lees meer op aivd.nl/notificatieplicht.
Tabel 8: uitgebrachte rapporten van de CTIVD over het werk van de AIVD.
2019

8 (60, 61, 62, 63, 64, 65, 66, 67)

Lees meer op aivd.nl/toezicht.
Tabel 9: taps ingezet op basis van artikel 47 Wiv 2017.
2019

Lees meer op aivd.nl/taps.

24 |

2.579

Woordenlijst
Activisme

Radicalisering

Activisme vindt plaats binnen de kaders van de
democratische rechtsorde. Activisten die neigen te
radicaliseren tot extremisten, kunnen wel in de
aandacht van de AIVD komen.

Radicalisering is de groei naar extremisme (zie
onder extremisme)

Ambtsbericht
Een ambtsbericht is een document waarmee de
AIVD gegevens verstrekt aan een ontvanger, zoals
het Openbaar Ministerie of de Immigratie- en
Naturalisatiedienst, die met die gegevens maatregelen kan treffen tegen de persoon of organisatie
die in het bericht genoemd wordt.

Diaspora
(Voormalige) burgers van een ander land die naar
Nederland zijn gekomen.

Rechts-extremisme
Personen en groeperingen die (heimelijk) gewelddadige en niet-gewelddadige acties verrichten
vanuit een van de denkbeelden:
• vreemdelingenhaat;
• haat jegens een vreemde cultuur;
• ultranationalisme.
Vanwege het ondemocratische karakter van hun
acties vormen rechts-extremisten een bedreiging
voor de democratische rechtsorde.

Salafisme
Inzageverzoek
Dit biedt de mogelijkheid aan burgers, onderzoekers en journalisten om documenten uit de
archieven van de AIVD in te zien. Dit is vergelijkbaar met het WOB-verzoek. Een inzageverzoek
- formeel een aanvraag tot kennisneming van
gegevens - kan gaan over de persoon zelf of over
een specifiek onderwerp. Er zijn wettelijke
beperkingen bij het vrijgeven van informatie,
zoals bronbescherming.

Jihadisme
Extremistische ideologie waarin de verheerlijking
van de gewelddadige jihad centraal staat.

Links-extremisme
Onder links-extremisme verstaat de AIVD vooral het
antifascistisch extremisme, het verzet tegen het
Nederlandse asiel- en vreemdelingenbeleid en het
anarcho-extremisme.

Een brede ideologische stroming binnen de islam
die een letterlijke terugkeer bepleit naar de ‘zuivere
islam’ uit de begintijd van de islam.

Salafistische aanjagers
Invloedrijke voormannen, moskeeën en organisaties die een (potentiële) dreiging voor de democratische rechtsorde vormen.

Terrorisme
Het plegen van of dreigen met op mensenlevens
gericht geweld of het aanrichten van ernstige
materiële schade die maatschappijontwrichtend
werkt, met als doel maatschappelijke veranderingen voor elkaar te krijgen, de bevolking ernstige
vrees aan te jagen en politieke besluitvorming te
beïnvloeden.

Terugkeerders
Iemand die met jihadistische bedoelingen is
uitgereisd naar een jihadistisch strijdgebied, van
wie is vastgesteld dat hij het strijdgebied heeft
bereikt en die terugkeert naar Nederland.
| 25

Hier vallen ook jihadisten onder die vanuit een
ander land dan Nederland zijn uitgereisd naar het
strijdgebied en daarna naar Nederland reizen

Veiligheidsonderzoek
Een onderzoek naar de geschiktheid van een
persoon voor de vervulling van een vertrouwensfunctie. Dit onderzoek richt zich op feiten en
omstandigheden die van belang zijn zodat er geen
risico’s voor de nationale veiligheid ontstaan. Het
gaat daarbij bijvoorbeeld om eerlijkheid, onafhankelijkheid, loyaliteit, integriteit en veiligheidsbewustzijn van de betreffende kandidaat.

Vitale infrastructuur
Infrastructuur, processen, producten en diensten
die zo vitaal zijn voor de Nederlandse samenleving
dat uitval of ernstige verstoring ervan grote
maatschappelijke schade tot gevolg kan hebben.

